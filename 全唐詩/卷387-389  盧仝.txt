第1筆
　　　　月蝕詩　盧仝
新天子即位五年，幾次庚寅。斗柄插子，律調黃鐘。
森森萬木夜殭立，寒氣贔屭頑無風。爛銀盤從海底出，出來照我草屋東。
天色紺滑凝不流，冰光交貫寒膧朧。初疑白蓮花，浮出龍王宮。
八月十五夜，比並不可雙。此時怪事發，有物吞食來。
輪如壯士斧斫壞，桂似雪山風拉摧。百練鏡，照見膽。
平地埋寒灰，火龍珠。飛出腦，卻入蚌蛤胎。
摧環破壁眼看盡，當天一搭如煤。磨蹤滅跡須臾間，便似萬古不可開。
不料至神物，有此大狼狽。星如撒沙出，爭頭事光大。
奴婢炷暗燈，揜（烏感切）菼如玳瑁。今夜吐燄長如虹，孔隙千道射戶外。
玉川子，涕泗下。中庭獨自行，念此日月者。
太陰太陽精，黃天要識物。日月乃化生。走天汲汲勞四體，
與天作眼行光明。此眼不自保，天公行道何由行。吾見陰陽家有說，
望日蝕月月光滅。朔月掩日日光缺，兩眼不相攻。此說吾不容，
又孔子師老子云。五色令人目盲，吾恐天似人。好色即（一作則）喪明，
幸且非春時（一作晴）。萬物不嬌榮，青山破瓦色。綠水冰崢嶸，
花枯無女豔。鳥死沈歌聲，頑冬何所好。[4364]偏使一目盲，
傳聞古老說。蝕月蝦蟆精，徑園千里入汝腹。汝此痴骸（一作騃）阿誰（一作何從）生，
可從海窟來。便解緣青冥，恐是眶睫間。揜（一作）塞所化成，
黃帝有二目。帝舜重瞳明，二帝懸四目。四海生光輝，
吾不遇二帝。滉漭不可知，何故瞳子上。坐受蟲豸欺，
長嗟白兔搗靈藥。恰似有意防姦非，藥成滿臼不中度。委任白兔夫何為。
憶昔堯為天，十日燒九州。金爍水銀流，玉炒（音妙）丹砂焦。
六合烘為窯（音遙），堯心增百憂。帝見堯心憂，勃然發怒決洪流。
立擬沃殺九日妖，天高日走沃不及。但見萬國赤子𧥄𧥄生魚頭。此時九御導九日，
爭持節幡麾幢旒。駕車六九五十四頭蛟螭虯，掣電九火輈。汝若蝕開齱齬（一作齟齬）輪，
御轡執索相爬鉤。推蕩轟訇（一作渴）入汝喉，紅鱗燄鳥燒口快。翎鬣倒側聲醆鄒，
撐腸掛肚礧傀（一作礧）如山丘。自可飽死更不偷，不獨填飢坑。亦解堯心憂，
恨汝時（一本無時字）當食。藏（一作埋）頭擫腦不肯食，不當食。張脣哆觜食不休，
食天之眼養逆命。安得上（一作天）帝請汝劉，嗚呼。人養虎，
被虎齧。天媚蟆，被蟆瞎。（一作天昏暮，得瞽疾。蝦蟆敢將天眼瞎。）乃知恩非類。
一一自作孽，吾見患眼人。必索良工訣，想天下不異人。
愛眼固應一，安得常娥氏。來習扁鵲術，手操舂喉戈。
去此睛上物，其初（一作初既）猶朦朧。既久如（一作似）抹漆，但恐功業成。
便此不吐出，玉川子又涕泗下。心禱再拜額榻（一作蹋）砂土中，地上蟣虱臣仝告愬帝天皇。
臣心有鐵一寸，可刳妖蟆痴腸。上天不為臣立梯磴，臣血肉身。
無由飛上天，揚天光。封詞付與小心風，（一作先封辭付與赤心風。）（一作越）排閶闔入紫宮，
密邇玉几前擘坼。奏上臣仝頑愚胸，敢死橫干天。代天謀其長，（一作敢死橫干天甚長。）
東方蒼龍角，插戟尾捭風。當心開明堂，統領三百六十鱗蟲。
坐理（一作治）東方宮，月蝕不救援。安用東方龍，南方火鳥亦潑血。
項長尾短飛跋躠（一作刺），頭戴井（一作丹）冠高逵枿。月蝕鳥宮十三度，鳥為居停主人不[4365]覺察。
貪向何人家，行赤口毒舌。毒蟲頭上喫卻月，不啄殺。
虛眨鬼眼明（音抉血），鳥罪不可雪。西方攫虎立踦踦（音几），斧為牙。
鑿為齒，偷犧牲。食封豕，大蟆一臠。
固當軟美，見似不見。是何道理，爪牙根天不念天。
天若准擬錯准擬，北方寒龜被蛇縛。藏頭入彀如入獄，蛇筋束緊束破彀。
寒龜夏鱉一種味，且當以其肉充臛。死殼沒信處，（一作且當臛其肉，一底板沒信處。）唯堪支床腳。
不堪（一作中）鑽灼與天（一本有下字）卜，歲星主福德。官爵奉董秦，忍使黔婁生。
覆尸無衣巾，天失眼不弔。歲星胡其仁，熒惑矍鑠翁。
執法大不中，月明無罪過。不糾蝕月蟲，年年十月朝太微。
支盧謫罰何災凶，土星與土性相背。反養福德生禍害，到人頭上死破敗。
今夜月蝕安可會，太白真將軍。怒激鋒鋩生，恆州陣斬酈定進。
項骨甚春蔓菁，天唯兩眼失一眼。將軍何處行天兵，辰星任廷尉。
天律自主持，人命在盆底。固應樂見天盲時，天若不肯信。
試喚皋陶鬼一問，一如今日。三台文昌宮，作上天（一作天上）紀綱。
環天二十八宿（一本無宿字），磊磊尚書郎。整頓排班行，劍握他人將。
一四太陽側，一四天市傍。操斧代大匠，兩手不怕傷。
弧矢引滿反射人，天狼呀啄明煌煌。癡牛與騃女，不肯勤農桑。
徒勞含淫思，旦夕遙相望。蚩尤簸旗弄旬朔，始搥天鼓鳴璫瑯。
枉矢能蛇行，眊目森森張。天狗下舐地，血流何滂滂。
譎險萬萬黨，架搆何可當。眯目釁成就，害我光明王。
請留北斗一星相北極（一作請留北斗相北極），指麾萬國懸中央。此外盡掃（一作拂）除，堆積（一作砂磧）如山岡。
贖我父母光，當時常星沒。殞（一作星）雨如迸（一作坼）漿，似天會事發。
叱喝誅奸強，何故中道發。自遺今日殃，善善又惡惡。
郭公所以亡，願天神聖心。無信他人忠，玉川子詞訖。
風色緊格格，近月黑暗邊。有似動劍戟，須臾癡蟆精。
兩吻自決坼，初露半箇璧。漸吐滿輪魄，眾星盡原赦。
一蟆獨誅磔，腹肚忽脫落。依舊挂穹碧，光彩未[4366]蘇來。
慘澹一片白，奈何萬里光。受此吞吐厄，再得見天眼。
感荷天地力，或問玉川子。孔子修春秋，二百四十年。
月蝕盡不收，今子咄咄詞。頗（一作固）合孔意不，玉川子笑答。
或請聽逗留，孔子父母魯。諱魯不諱周，書外書大惡。
故月蝕不見收，予命唐天。口食唐土，唐禮過三。
唐樂過五，小猶不說。大不可數，災沴無有小大瘉。
安得（一本無得字）引衰周，研覈其（一本無其字）可否。日分晝，月分夜。
辨寒暑，一主刑。二主德，政乃舉。
孰為人面上，一目偏可去。願天完兩目，照下萬方土。
萬古更不瞽，萬萬古。更不瞽，照萬古。
[頁]卷,冊....[4367]387,12
第2筆
　　　　哭玉碑子　盧仝
山有洞左頰，拾得玉碑子。其長一周尺，其闊一藥匕。
顏色九秋天，稜角四面起。輕敲吐寒流，清悲動神鬼。
稽首置手中，只似一片水。至文反無文，上帝應有以。
予疑仙石靈，願以仙人比。心期香湯洗，歸送籙堂裏。
頗奈窮相驢，行動如跛鱉。十里五里行，百蹶復千蹶。
顏子不少夭，玉碑中路折。橫文尋龜兆，直理任瓦裂。
劈竹不可合，破環永離別。向人如有情，似痛滴無血。
勘鬥平地上，罅坼多齧缺。百見百傷心，不堪再提挈。
怪哉堅貞姿，忽不堅固。矧曰人間人，安能保常度。
敢問生物成，敗為有真素。為稟靈異氣，不得受穢污。
驢罪真不厚，驢生亦錯誤。更將前前行，復恐山神怒。
白雲蓊閉嶺，高松吟古墓。置此忍其傷，驅驢下山路（一作去）。
[頁]卷,冊....[4367]387,12
第3筆
　　　　觀放魚歌　盧仝
常州賢刺史，從諫議大夫除。天地好生物，刺史性與天地俱。
見山客，狎魚鳥。坐山客，北亭湖。
命舟人，駕舫子。漾漾菰蒲，酒興引行處。
正見漁人魚，刺史密會山客意。復念網羅嬰無辜，忽脫身上殷緋袍。
盡[4367]買罟獲盡有無，鰻鱣鱧鰌。涎惡最頑愚，鱒舫見豳風。
質幹稍高流，時白噴雪鯽鯉。此輩肥為絕尤，老鯉變化頗神異。
三十六鱗如抹朱，水苞弘窟有蛟鼉。餌非龍餌唯無驢，叢雜百千頭。
性命懸須臾，天心應刺史。刺史盡活諸，一一投深泉。
跳脫不復拘，得水競騰突。動作詭怪殊，或透藻而出。
或破浪而趨，或掉尾孑孑。或奮鬣愉愉，或如鶯擲梭（一本缺此三字）。
或如蛇銜珠，四散漸不見。島嶼徒縈紆，鸂鶒鴒鷗鳧。
喜觀爭叫呼，小蝦亦相慶。繞岸搖其鬚，乃知貪生不獨頑癡夫。
可憐百千命，幾為中腸葅。若養聖賢真，大烹龍髓敢惜乎。
苦痛如今人，盡是魚食魚。族類恣飲噉，強力無親疏。
明明刺史心，不欲與物相欺誣。岸蟲兩與命，無意殺此活彼用賊徒。
亦憶清江使，橫遭乎余且。聖神七十鑽，不及泥中鰌。
哀哉託非賢，五臟生冤讎。若當刺史時，聖物保不囚。
不疑且不卜，二子安能諛。二子儻故諛，吾知心受誅。
禮重一草木，易卦稱中孚。又曰釣不綱，又曰遠庖廚。
故（一作攷）仁人用心，刺史盡合符。昔魯公觀棠距箴，遂被孔子貶而書。
今刺史好生，德洽民心。誰為刺史一褒譽，刺史自上來。
德風如草鋪，衣冠興廢禮。百姓減暴租，豪猾不豪猾。
鰥孤不鰥孤，開古孟瀆三千里。四千頃泥坑為膏腴，刺史視之總若無。
訟庭雀噪坐不得，湖上拔茭植芙蕖。勝業莊中二桑門，時時對坐談真如。
因說十千天子事，福力當與刺史俱。天雨曼陀羅花深沒膝，四十千真珠瓔珞堆高樓。
此中怪特不可會，但慕刺史仁有餘。刺史敕左右兼小家（一本有生字）奴，慎勿背我沈毒鉤。
念魚承奉刺史仁，深僻處。遠遠遊，刺史官職小。
教化未能敷，第一莫近人。惡人唯口腴，第一莫出境。
四境多網罟，重傷刺史心。喪爾微賤軀。
[頁]卷,冊....[4368]387,12
第4筆
　　　　示添丁[4368]　盧仝
春風苦不仁，呼逐馬蹄行人家。慚愧瘴氣卻憐我，入我憔悴骨中為生涯。
數日不食強強行，何忍索我抱看滿樹花。不知四體正困，泥人啼哭聲呀呀。
忽來案上翻墨汁，涂抹詩書如老鴉。父憐母惜摑不得，卻生癡笑令人嗟。
宿舂連曉不成米，日高始進一碗茶。氣力龍鍾頭欲白，憑仗添丁莫惱爺。
[頁]卷,冊....[4369]387,12
第5筆
　　　　寄男抱孫　盧仝
別來三得書，書道違離久。書處甚麤殺，且喜見汝手。
殷十七又報，汝文頗新有。別來纔經年，囊盎未合斗。
當是汝母賢，日夕加訓誘。尚書當畢功，禮記速須剖。
嘍囉兒讀書，何異摧枯朽。尋義低作聲，便可養年壽。
莫學村學生，麤氣強叫吼。下學偷功夫，新宅鋤蔾莠。
乘涼勸奴婢，園裏耨蔥韭。遠籬編榆棘，近眼栽桃柳。
引水灌竹中，蒲池種蓮藕。撈漉蛙蟆腳，莫遣生科斗。
竹林吾最惜，新筍好看守。萬籜苞龍兒，攢迸溢（一作隘）林藪。
吾眼恨不見，心腸痛如搊。宅錢都未還，債利日日厚。
籜龍正稱冤，莫殺入汝口。丁寧囑託汝，汝活籜龍不。
殷十七老儒，是汝父師友。傳讀有疑誤，輒告諮問取。
兩手莫破拳，一吻莫飲酒。莫學捕鳩鴿，莫學打雞狗。
小時無大傷，習性防已後。頑發苦惱人，汝母必不受。
任汝惱弟妹，任汝惱姨舅。姨舅非吾親，弟妹多老醜。
莫惱添丁郎，淚子作面垢。莫引添丁郎，赫赤日裏走。
添丁郎小小，別吾來久久。脯脯不得喫，兄兄莫撚搜。
他日吾歸來，家人若彈糾。一百放一下，打汝九十九。
[頁]卷,冊....[4369]387,12
第6筆
　　　　自詠三首　盧仝
為報玉川子，知君未是賢。低頭雖有地，仰面輒無天。
骨肉清成瘦，萵蔓老覺羶。家書與心事，相伴過流年。[4369]

盧子躘踵（一作龍鍾）也，賢愚總莫驚。蚊當家口，草石是親情。
萬卷堆胸朽，三光撮眼明。翻悲廣成子，閒氣說長生。

物外無知己，人間一癖王。生涯身是夢，耽樂酒為鄉。
日月黏髭鬚，雲山鎖肺腸。愚公只公是，不用謾驚張。

[頁]卷,冊....[4370]387,12
第7筆
　　　　送王儲詹事西遊獻兵書（一本分作三首）　盧仝
美酒撥醅酌，楊花飛盡時。落日長安道，方寸無人知。
篋中制勝術，氣雄屈指算。半醉千殷勤，仰天一長歎。
玉匣百鍊劍，龜文又龍吼。抽贈王將軍，勿使虛白首。
[頁]卷,冊....[4370]387,12
第8筆
　　　　送邵兵曹歸江南　盧仝
春風楊柳陌，連騎醉離觴。千里遠山碧，一條歸路長。
花開愁北渚，雲去渡南湘。東望濛濛處，煙波是故鄉。
[頁]卷,冊....[4370]387,12
第9筆
　　　　寄外兄魏澈　盧仝
何處堪惆悵，情親不得親。興寧樓上月，辜負酒家春。
[頁]卷,冊....[4370]387,12
第10筆
　　　　喜逢鄭三遊山　盧仝
相逢之處花茸茸，石壁攢峰千萬重。他日期君何處好，寒流石上一株松。
[頁]卷,冊....[4370]387,12
第11筆
　　　　卓女怨　盧仝
妾本懷春女，春愁（一作懷）不自任。迷魂隨鳳客，嬌思入琴心。
託援交情重，當壚酌意深。誰家有夫婿，作賦得黃金。
[頁]卷,冊....[4370]387,12
第12筆
　　　　守歲二首　盧仝
去年（一作年去）留不住，年來也任他。當壚一榼酒，爭奈兩年何。

老來經節臘，樂事甚悠悠。不及兒童日，都盧不解愁。

[頁]卷,冊....[4371]387,12
第13筆
　　　　新月　盧仝
仙宮雲箔卷，露出玉簾鉤。清光無所贈，相憶鳳皇樓。
[頁]卷,冊....[4371]387,12
第14筆
　　　　解悶　盧仝
人生都幾日，一半是離憂。但有尊中物，從他萬事休。
[頁]卷,冊....[4371]387,12
第15筆
　　　　揚子津　盧仝
風卷魚龍暗楚關，白波沈卻海門山。鵬騰鰲倒且快性，地坼天開總是閒。
[頁]卷,冊....[4371]387,12
第16筆
　　　　人日立春　盧仝
春度春歸無限春，今朝方始覺成人。從今剋（一作克）己應猶及，顏（一作願）與梅花俱自新。
[頁]卷,冊....[4371]387,12
第17筆
　　　　送尉遲羽之歸宣州　盧仝
君歸呼，君歸興不孤。謝眺澄江今夜月，也應憶著此山夫。
[頁]卷,冊....[4371]387,12
第18筆
　　　　悲新年　盧仝
新年何事最堪悲，病客遙聽百舌兒。太歲只遊桃李徑，春風肯管幾寒枝。
[頁]卷,冊....[4371]387,12
第19筆
　　　　憶酒寄劉侍郎[4371]　盧仝
愛酒如偷蜜，憎醒似見刀。君為麯蘗主，酒醴（一作醒）莫辭勞。
[頁]卷,冊....[4372]387,12
第20筆
　　　　白鷺鷥　盧仝
刻成片玉白鷺鷥，欲捉纖鱗心自急。翹足沙頭不得時，傍人不知謂閒立。
[頁]卷,冊....[4372]387,12
第21筆
　　　　風中琴　盧仝
五音六律十三徽，龍吟鶴響思庖羲。一彈流水一彈月，水月風生松樹枝。
[頁]卷,冊....[4372]387,12
第22筆
　　　　感秋別怨　盧仝
霜秋自斷魂，楚調怨離分。魄散瑤臺月，心隨巫峽雲。
蛾眉誰共畫，鳳曲不同聞。莫似湘妃淚，斑斑點翠裙。
[頁]卷,冊....[4372]387,12
第23筆
　　　　新蟬　盧仝
泉溜潛幽咽，琴鳴乍往還。長風翦不斷，還在樹枝間。
[頁]卷,冊....[4372]387,12
第24筆
　　　　題褚遂良孫庭竹　盧仝
負霜停雪舊根枝，龍笙鳳管君莫截。春風一番琴上來，搖碎金尊碧天月。
[頁]卷,冊....[4372]387,12
第25筆
　　　　訪含曦上人　盧仝
三入寺，曦未來。轆轤無人井百尺，渴心歸去生塵埃。
[頁]卷,冊....[4372]387,12
第26筆
　　　　客淮南病　盧仝
揚州蒸毒似燂湯，客病清枯鬢欲霜。且喜閉門無俗物，四肢安穩一張床。
[頁]卷,冊....[4372]387,12
第27筆
　　　　村醉　盧仝
昨夜村飲（一作村醉黃昏）歸，健（一作連）倒三四五。摩挲青莓苔，莫嗔（一作嗔我）驚著汝。
[頁]卷,冊....[4373]387,12
第28筆
　　　　蕭宅二三子贈答詩二十首（并序）　盧仝
　　蕭才子修文行名，聞將遷家于洛。賣揚州宅，未售。玉川子客揚州，
　　遂旅識蕭。遂館蕭未售之宅，既而蕭有事于歙州，玉川子欲歸洛，
　　憶蕭，遂與砌下二三子酬酢，說相愧意。俄兒二三子有憂宅售心，
　　與其他人手，孰與洛。客以蕭故亦有勉強。不能逆其情，文以見意
　　。遂盡錄寄蕭，天知地知。非苟有所欲，二三子心遠訥君子。蕭乎
　　蕭乎，君歸不得見者，細長三四片者乎。
　　　　蕭宅二三子贈答詩二十首　客贈石　盧仝
竹下青莎中，細長三四片。主人雖不歸，長見主人面。
[頁]卷,冊....[4373]387,12
第29筆
　　　　蕭宅二三子贈答詩二十首　石讓竹　盧仝
自顧撥（一作掇）不轉，何敢當主人。竹弟有清風，可以娛嘉賓。
[頁]卷,冊....[4373]387,12
第30筆
　　　　蕭宅二三子贈答詩二十首　竹答客　盧仝
竹弟謝石兄，清風非所任。隨分有蕭瑟，實無堅重心。
[頁]卷,冊....[4373]387,12
第32筆
　　　　蕭宅二三子贈答詩二十首　客答石[4373]　盧仝
遍索天地間，彼此最癡僻。主人幸未來，與君為莫逆。
[頁]卷,冊....[4374]387,12
第33筆
　　　　蕭宅二三子贈答詩二十首　石答竹　盧仝
石報孤竹君，此客甚高調。共我相共癡，不怕主人天下笑。
我非蛺蝶兒，我非桃李枝。不要兒女撲，不要春風吹。
苔蘚印我面，雨露皴我皮。此故不嫌我，突兀蒙相知。
此客即西歸，我心徒依依。我欲隨客去，累重不解飛。
知弟虛心亦待客，此客何以共報之。
[頁]卷,冊....[4374]387,12
第34筆
　　　　蕭宅二三子贈答詩二十首　竹請客　盧仝
我本泰山阿，避地到南國。主人欲移家，我亦要歸北。
上客幸先歸，願托歸北翼。唯將翛翛風，累路報恩德。
[頁]卷,冊....[4374]387,12
第35筆
　　　　蕭宅二三子贈答詩二十首　客謝竹　盧仝
揚州駮雜地，不辨龍（當作蜥）蜴。客身正乾枯，行處無膏澤。
太山道不遠，相庇實無力。君若隨我行，必有煎茶厄。
[頁]卷,冊....[4374]387,12
第36筆
　　　　蕭宅二三子贈答詩二十首　石請客　盧仝
啟母是諸母，三十六峰是諸父。知君家近父母家，小人安得不懷土。
憐君與我金石交，君歸可得共載否。小人無以報君恩，使君池亭風月古。
[頁]卷,冊....[4374]387,12
第37筆
　　　　蕭宅二三子贈答詩二十首　客謝石　盧仝
我有水竹莊，甚近嵩之巔。是君歸休處，可以終天年。
雖有提攜勞，不憂糧食錢。但恐主人心，疑我相釣[4374]竿。
[頁]卷,冊....[4374]387,12
第38筆
　　　　蕭宅二三子贈答詩二十首　石再請客　盧仝
主人若知我，應喜我結得君。主人不知我，我住何求于主人。
我在天地間，自是一片物。可得杠壓我，使我頭不出。
[頁]卷,冊....[4375]387,12
第39筆
　　　　蕭宅二三子贈答詩二十首　客許石　盧仝
石公說道理，句句出凡格。相知貴知心，豈恨主為客。
過須歸去來，旦晚上無厄。主人誠賢人，多應不相責。
[頁]卷,冊....[4375]387,12
第40筆
　　　　蕭宅二三子贈答詩二十首　井請客　盧仝
我生天地間，頗是往還數。已效炊爨勞，我亦不願住。
君有造化力，在君一降顧。我願拔黃泉，輕舉隨君去。
[頁]卷,冊....[4375]387,12
第41筆
　　　　蕭宅二三子贈答詩二十首　客謝井　盧仝
改邑不改井，此是井卦辭。井公莫怪驚，說我成憨癡。
我縱有神力，爭敢將公歸。揚州惡百姓，疑我卷地皮。
[頁]卷,冊....[4375]387,12
第42筆
　　　　蕭宅二三子贈答詩二十首　馬蘭請客　盧仝
蘭蘭是小草，不怕郎君罵。願得隨君行，暫到嵩山下。
[頁]卷,冊....[4375]387,12
第43筆
　　　　蕭宅二三子贈答詩二十首　客請馬蘭[4375]　盧仝
嵩山未必憐蘭蘭，蘭蘭已受郎君恩。不須刷帚跳蹤走，只擬蘭浪（一作郎）出其門。
[頁]卷,冊....[4376]387,12
第44筆
　　　　蕭宅二三子贈答詩二十首　蛺蝶請客　盧仝
粉末為四體，春風為生涯。願得紛飛去，與君為眼花。
[頁]卷,冊....[4376]387,12
第45筆
　　　　蕭宅二三子贈答詩二十首　客答答蛺　盧仝
君是輕薄子，莫窺君子腸。且須看雀兒，雀兒銜爾將。
[頁]卷,冊....[4376]387,12
第46筆
　　　　蕭宅二三子贈答詩二十首　蝦蝶請客　盧仝
凡有水竹處，我曹長先行。願君借我一勺水，與君晝夜歌德聲。
[頁]卷,冊....[4376]387,12
第47筆
　　蕭宅二三子贈答詩二十首　客請蝦蟆　盧仝
蝦蟆蟆，叩頭莫語人聞聲。揚州蝦蜆忽得便，腥臊臭穢逐我行。
我身化作青泥坑。
[頁]卷,冊....[4376]387,12
第48筆
　　　　龜銘　盧仝
龜，汝靈于人，不靈於身。致網於津，
吾靈於身。不靈於人，致走於塵。龜。
吾與汝鄰。
[頁]卷,冊....[4377]388,12
第49筆
　　　　梳銘　盧仝
有髮兮朝朝思理，有身兮胡不如是。
[頁]卷,冊....[4377]388,12
第50筆
　　　　小婦吟　盧仝
小婦欲入門，隈門勻紅妝。大婦出門迎，正頓羅衣裳。
門邊兩雙見，笑樂不可當。夫子于傍聊（一作即）斷腸，小婦哆上高堂。
開玉匣，取琴張。陳金罍，酌滿觴。
願言兩相樂，永與同心事我郎。夫子於傍剩欲狂，珠簾風度百花香。
翠帳雲屏白玉床，啼鳥休啼花莫笑。女英新喜得娥皇。
[頁]卷,冊....[4377]388,12
第51筆
　　　　月下寄徐希仁　盧仝
夜半沙上行，月瑩天心明。沙月浩無際，此中離思生。
上天何寥廓，下地何猙嶸。吾道豈已矣，為君傾兕觥。
[頁]卷,冊....[4377]388,12
第52筆
　　　　贈徐希仁石硯別[4377]　盧仝
靈山一片不靈石，手斲成器心所惜。鳳鳥不至池不成，蛟龍乾蟠水空滴。
青松火鍊翠煙凝，寒竹風搖遠天碧。今日贈君離別心，此中至淺造化深。
用之可以過珪璧，棄置還為一片石。
[頁]卷,冊....[4378]388,12
第53筆
　　　　有所思　盧仝
當時我醉美人家，美人顏色嬌如花。今日美人棄我去，青樓珠箔天之涯。
天涯（一本無天涯二字）娟娟姮娥月，三五二八（一本無二八二字）盈又缺。翠眉蟬鬢生別離，一望不見心斷絕。
心斷絕，幾千里。夢中醉臥巫山雲，覺來淚滴湘江水。
湘江兩岸花木深，美人不見愁人心。含愁更奏綠綺琴，調高弦絕無知音。
美人兮美人，不知為暮雨兮為朝雲。相思一夜梅花發，忽到窗前疑是君。
[頁]卷,冊....[4378]388,12
第54筆
　　　　樓上女兒曲　盧仝
誰家女兒樓上頭，指揮婢子掛簾鉤。林花撩亂心之愁，卷卻羅袖彈箜篌。
箜篌歷亂五六弦，羅袖掩面啼向天。相思弦斷情不斷，落花紛紛心欲穿。
心欲穿，憑欄干。相憶柳條綠，相思錦帳寒。
直緣感君恩愛一迴顧，使我雙淚長珊珊。我有嬌靨待君笑，我有嬌娥待君掃。
鶯花爛熳君不來，及至君來花已老。心腸寸斷誰得知，玉階冪歷生青草。
[頁]卷,冊....[4378]388,12
第55筆
　　　　秋夢行　盧仝
客行一夜秋風起，客夢婪遊渡湘水。湘水冷冷徹底清，二妃怨處無限情。
娥皇不語啟嬌靨，女英目成轉心愜。長眉入鬢何連娟，肌膚白玉秀且鮮。
裴回共詠東方日，沈吟再理南風弦。聲斷續，思綿綿。
中含幽意兩不宣，殷勤纖手驚破夢。中宵寂寞心淒然，心淒然。
腸亦絕，寐不寐兮玉枕寒。夜深夜兮霜似雪，鏡[4378]中不見雙翠眉。
臺前空挂纖纖月，纖纖月。盈復缺，娟娟似眉意難訣。
顧此眉兮如此月，千里萬里光不滅。
[頁]卷,冊....[4378]388,12
第56筆
　　　　自君之出矣　盧仝
自君之出矣，壁上蜘珠織。近取見妾心，夜夜無休息。
妾有雙玉環，寄君表相憶。環是妾之心，玉是君之德。
馳情增悴容，蓄思損精力。玉簟寒悽悽，延想心惻惻。
風含霜月明，水泛碧天色。此水有盡時，此情無終極。
[頁]卷,冊....[4379]388,12
第57筆
　　　　走筆謝孟諫議寄新茶　盧仝
日高丈五睡正濃，軍將打門驚周公。口雲諫議送書信，白絹斜封三道印。
開緘宛見諫議面，手閱月團三百片。聞道新年入山裏，蟄蟲驚動春風起。
天子須嘗陽羨茶，百草不敢先開花。仁風暗結珠琲瓃，先春抽出黃金芽。
摘鮮焙芳旋封裹，至精至好且不奢。至尊之餘合王公，何事便到山人家。
柴門反關無俗客，紗帽籠頭自煎喫。碧雲引風吹不斷，白花浮光凝碗面。
一碗喉吻潤，兩碗破孤悶。三碗搜孤腸，唯有文字五千卷。
四碗發輕汗，平生不平事，盡向毛孔散。五碗肌骨清。
六碗通仙靈，七碗喫不得也。唯覺兩腋習習清風生，蓬來山。
在何處，玉川子。乘此清風欲歸去，山上群仙司下土。
地位清高隔風雨，安得知百萬億蒼生命，墮在巔崖受辛苦。便為諫議問蒼生，
到頭還得蘇息否。
[頁]卷,冊....[4379]388,12
第58筆
　　　　冬行三首　盧仝
蟲豸臘月皆在蟄，吾獨何乃勞其形。小大無由知天命，但怪守道不得寧。
老母妻子一揮手，涕下便作千[4379]里行。自顧不及遭霜葉，旦夕保得同飄零。
達生何足云，偶然苦樂經其身。古來堯孔與桀跖，善惡何補如今人。

長年愛伊洛，決計卜長久。賒買里仁宅，水竹且小有。
賣宅將還資，舊業苦不厚。債家徵利心，餓虎血染口。
臘風刀刻肌，遂向東南走。賢哉韓員外，勸我莫強取。
憑風謝長者，敢不愧心苟。賃載得估舟，估雜非吾偶。
壯色排榻席，別座夸羊酒。落日無精光，啞暝被掣肘。
漕石生齒牙，洗灘亂相掫。奔澌嚼篙杖，夾岸雪龍吼。
可憐聖明朝，還為喪家狗。通運隔南溟，債利拄北斗。
揚州屋舍賤，還債堪了不。此宅貯書籍，地溼憂蠹朽。
賈僎舊相識，十年與營守。貧交多變態，僎得君子不。
利命子罕言，我誠孔門醜。且貴終焉圖，死免慚狐首。
何當歸帝鄉，白雲永相友。

不敢唾汴水，汴水入東海。污泥龍王宮，恐獲不敬罪。
不敢蹋汴堤，汴堤連秦宮。蹋盡天子土，餽餫無由通。
此言雖太闊，且是臣心腸。野風結陰兵，千里鳴刀槍。
海月護羇魄，到曉點孤光。上不事天子，下不識侯王。
夜半睡獨覺，爽氣盈心堂。顏子甚年少，孔聖同行藏。
我年過顏子，敢道不自強。船人雖奴兵，亦有意智長。
問我何所得，樂色填清揚。我報果有為，孔經在衣裳。

[頁]卷,冊....[4380]388,12
第59筆
　　　　常州孟諫議座上聞韓員外職方貶國子博士有感五首　盧仝
忽見除書到，韓君又學官。死生縱有命，人事始知難。
烈火先燒玉，庭蕪不養蘭。山夫與刺史，相封兩巑岏。

干祿無便佞，宜知黜此身。員郎猶小小，國學大頻頻。
孤宦心肝直，天王苦死嗔。朝庭無諫議，誰是雪韓[4380]人。

何事遭朝貶，知何被不容。不如思所自，只欲涕無從。
爵服何曾好，荷衣已慣縫。朝官莫相識，歸去老巖松。

力小垂垂上，天高又不登。致身唯一己，獲罪則顏朋。
祿位埋坑穽，康莊壘劍稜。公卿共惜取，莫遣玉山崩。

誰憐野田子，海內一韓侯。左道官雖樂，剛腸得健無（武侯反）。
功名生地獄，禮教死天囚。莫言耕種好，須避蒺藜秋。

[頁]卷,冊....[4381]388,12
第60筆
　　　　夏夜聞蚯蚓吟　盧仝
夏夜雨欲作，傍砌蚯蚓吟。念爾無筋骨，也應天地心。
汝無親朋累，汝無名利侵。孤韻似有說，哀怨何其深。
泛泛輕薄子，旦夕還謳吟。肝膽異汝輩，熱血徒相侵。
[頁]卷,冊....[4381]388,12
第61筆
　　　　揚州送伯齡過江　盧仝
伯齡不厭山，山不養伯齡。松顛有樵墮，石上無禾生。
不忍六尺軀，遂作東南行。諸侯盡食肉，壯氣吞八紘。
不唧溜鈍漢，何由通姓名。夷齊餓死日，武王稱聖明。
節義士枉死，何異鴻毛輕。努力事干謁，我心終不平。
[頁]卷,冊....[4381]388,12
第62筆
　　　　憶金鵝山沈山人二首　盧仝
君家山頭松樹風，適來入我竹林裏。一片新茶破鼻香，請君速來助我喜。
莫合九轉大還丹，莫讀三十六[4381]部大洞經。閒來共我說真意，齒下領取真長生。
不須服藥求神仙，神仙意智或偶然。自古聖賢放入土，淮南雞犬驅上天。
白日上昇應不惡，藥成且輒一丸藥。暫時上天少問天，蛇頭蠍尾誰安著。

君愛鍊藥藥欲成，我愛鍊骨骨已清。試自比校得仙者，也應合得天上行。
天門九重高崔嵬，清空鑿出黃金堆。夜叉守門晝不啟，夜半蘸祭夜半開。
夜叉喜歡動關鎖，鎖聲地生風雷。地上禽獸重血食，性命血化飛黃埃。
太上道君蓮花臺，九門隔闊安在哉。鳴呼沈君大藥成，兼須巧會鬼物情。
無求長生喪厥生。

[頁]卷,冊....[4382]388,12
第63筆
　　　　寄蕭二十三慶中　盧仝
蕭乎蕭乎，憶蕭者嵩山之盧。盧揚州，蕭歙州。
相思過春花，鬢毛生麥秋。千災萬怪天南道，猩猩鸚鵡皆人言。
山魈吹火蟲入碗，鴆鳥咒詛鮫吐涎。就中南瘴欺北客，憑君數磨犀角喫。
我憶君心千百間，千百間君何時還。使我夜夜勞魂魄。
[頁]卷,冊....[4382]388,12
第64筆
　　　　贈金鵝山人沈師魯（第二十一句缺一字）　盧仝
金鵝山中客，來到揚州市。買藥床頭一破顏，撇然便有上天意。
日月高挂玄關深，金膏切淬肌骨異。人皆食穀與五味，獨食太和陰陽氣。
浩浩流珠走百關，綿綿若存有深致。種玉不耕山外非內粹，鑿儒關決文泉彰。
風雅因君不復墜，光不外照刃不磨。回避人間惡富貴，三日四日五六日。
盤礡化元搜萬類，晝飲興酣陶天和。夜話造微□精魅，示我插血不死方。
賞我風格不肥膩，肉眼不識天上書。小儒安敢窺奧秘，崑崙路隔西北天。
三山後浮不著地，君到頭來憶我時。金簡為吾鐫一字。
[頁]卷,冊....[4382]388,12
第65筆
　　　　歎昨日三首[4382]　盧仝
昨日之日不可追，今日之日須臾期。如此如此復如此，壯心死盡生鬢絲。
秋風落葉客腸斷，不辦斗酒開愁眉。賢名聖行甚辛苦，周公孔子徒自欺。（一作骨朽名揚徒爾為。）

天下薄夫苦耽酒，玉川先生也耽酒。薄夫有錢恣張樂，先生無錢養恬漠。
有錢無錢俱可憐，百年驟過如流川。平生心事消散盡，天上白日悠悠懸。

上帝板板主何物，日車劫劫西向沒。自古賢聖無奈何，道行不得皆白骨。
白骨土化鬼入泉，生人莫負平生年。何時出得禁酒國，滿甕釀酒曝背眠。

[頁]卷,冊....[4383]388,12
第66筆
　　　　月蝕詩　盧仝
東海出明月，清明照毫髮。朱弦初罷彈，金兔正奇絕。
三五與二八，此時光滿時。頗奈蝦蟆兒，吞我芳桂枝。
我愛明鏡潔，爾乃痕翳之。爾且無六翮，焉得升天涯。
方寸有白刃，無由揚清輝。如何萬里光，遭爾小物欺。
卻吐天漢中，良久素魄微。日月尚如此，人情良可知。
[頁]卷,冊....[4383]388,12
第67筆
　　　　直鉤吟　盧仝
初歲學釣魚，自謂魚易得。三十持釣竿，一魚釣不得。
人鉤曲，我鉤直。哀哉我鉤又無食，文王已沒不復生。
直鉤之道何時行。
[頁]卷,冊....[4383]388,12
第68筆
　　　　與馬異結交詩　盧仝
天地日月如等閒，盧仝四十無往還。唯有一片心脾骨，巉巖崒硉兀鬱律。
刀劍為峰崿，平地放著高如崑崙山。天不容，地不受。
日月不敢偷照耀，神農畫八卦。鑿破天心胸，女媧本是伏羲婦。（一作女媧伏羲妹。）
恐天[4383]怒，擣鍊五色石。引日月之針，五星之縷把天補。
補了三日不肯歸婿家，走向日中放老鴉。月裏栽桂養蝦蟆，天公發怒化（一作罰）龍蛇。
此龍此蛇得死病，神農合藥救死命。天怪神農黨龍蛇，罰神農為牛頭。
令載元氣車，不知藥中有毒藥。藥殺元氣天不覺，爾來天地不神聖。
日月之光無正定，不知元氣元不死。忽聞空中喚馬異，馬異若不是祥瑞。
空中敢道不容易，昨日仝不仝。異自異，是謂大仝而小異。
今日仝自仝，異不異。是謂仝不往兮異不至，直當中兮動天地。
白玉璞裏斲出相思心，黃金裏鑄出相思淚。忽聞空中崩崖倒谷聲，絕勝明珠千萬斛。
買得西施南威一雙婢，此婢嬌饒惱殺人。凝脂為膚翡翠裙，唯解畫眉朱點脣。
自從獲得君，敲金摐玉凌浮雲。卻返顧，一雙婢子何足云。
平生結交若少人，憶君眼前如見君。青雲欲開白日沒，天眼不見此奇骨。
此骨縱橫奇又奇，千歲萬歲枯松枝。半折半殘壓山谷，盤根蹙節成蛟螭。
忽雷霹靂卒風暴雨撼不動，欲動不動千變萬化總是鱗皴皮。此奇怪物不可欺，盧仝見馬異文章。
酌得馬異胸中事，風姿骨本恰如此。是不是，寄一字。
[頁]卷,冊....[4384]388,12
第69筆
　　　　感古四首（第四首缺七字）　盧仝
天生聖明君，必資忠賢臣。舜禹竭股肱，共佐堯為君。
四載成地理，七政齊天文。階下蓂莢生，琴上南風薰。
輪轉夏殷周，時復猶一人。秦漢事讒巧，魏晉忘機鈞。
猜忌相翦滅，爾來迷恩親。以愚保其身，不覺身沈淪。
以智理其國，遂為國之賊。苟圖容一身，萬事良可惻。
可憐萬乘君，聰明受沈惑。忠良伏草莽，無因施羽翼。
日月異又蝕，天地晦如墨。既亢而後求，異哉龍之德。

人生何所貴，所貴有終始。昨日盈尺璧，今朝盡瑕棄。
蒼蠅點垂棘，巧舌成錦綺。箕子為之奴，比干諫而[4384]死。
仲尼魯司寇，出走為（去聲）群婢。假如屈原醒，其奈一國醉。
一國醉號呶，一人行清高。便欲激頹波，此事真徒勞。
上山逢猛虎，入海逢巨鼇。王者苟不死，腰下魚鱗刀。
東海波連天，三度成桑田。高岸高於屋，斯須變溪谷。
天地猶尚然，人情難久全。夜半白刃讎，旦來金石堅。
蕭綬既解坼，陳印亦棄捐。竭節遇刀割，輸忠遭禍纏。
不予衾之眠，信予衾之穿。鏡明不自照，膏潤徒自煎。
抱劍長太息，淚墮秋風前。

古來不患寡，所患患不均。單醪投長河，三軍盡沈淪。
今人異古人，結託唯親賓。毀坼維鵲巢，不行鳲鳩仁。
鄙吝不識分，有心占陽春。鸞鶴日已疏，燕雀日已親。
小物無大志，安測棲松筠。恩眷多棄故，物情尚逐新。
瓦礫暫拂拭，光掩連城珍。脣吻恣談鑠，黃金同灰塵。
蘇秦北遊趙，張祿西入秦。既變嫂叔節，仍擯華陽君。
萬世金石交，一餉如浮雲。骨肉且不顧，何況長羈貧。

君莫以富貴，輕忽他年少。聽我暫話會稽朱太守，正受凍餓時。
索得人家貴傲婦，讀書書史未潤身。負薪辛苦胝生肘，謂言琴與瑟。
糟糠結長久，不分殺人羽翮成。臨臨沖天婦嫌丑，□□□□□□□。
其奈一朝太守振羽儀。鄉關晝行衣錦衣，哀哉舊婦何眉目。新婿隨行向天哭，
寸心金石徒爾為。杯水庭沙空自覆，乃知愚婦人。妒忌陰毒心，
唯救眼底事。不思日月深，等閒取羞死。豈如甘布衾。

[頁]卷,冊....[4385]388,12
第70筆
　　　　雜興　盧仝
意志未成百不解，見人富貴亦心愛。等閒對酒呼三達，屠羊殺牛皆自在。
放心為樂笙歌攢，壯氣激作風霜寒。廚中玉饌盈金盤，方丈厭見嫌不餐。
飛鷹躍馬實快性，脣腐齒爛空巑岏。豈期福極翻成禍，禍成身誅家亦破。
昨朝惆悵不如君，今日悲君不如我。否泰交加無定主，懶學風雲戢翎羽。
綠酒清琴好養生，出[4385]將入相無心取。三五圖書舊揣摩，五千道德新規矩。
[頁]卷,冊....[4386]388,12
第71筆
　　　　酬徐公以新文見招　盧仝
昨夜霜月明，果有清音生。便欲走相和，愁聞寒玉聲。
[頁]卷,冊....[4386]388,12
第72筆
　　　　門箴　盧仝
貪殘奸酗，狡佞訐愎。身之八殺，背惠。
恃己，狎不肖。妒賢能，命之四孽。
有是有此予敢辭，無是無此予之師。一日不見予心思，思其人。
懼其人，其交其難。敢告于門。
[頁]卷,冊....[4386]388,12
第73筆
　　　　孟夫子生生亭賦　盧仝
玉川子沿孟冬之寒流兮，輟櫂上登生生亭。夫子何之兮，面逐雲沒兮南行。
百川注海而心不寫兮，落日千里凝寒精。予日衰期人生之世斯已矣，爰為今日猶猶岐路之心生。
悲夫，南國風濤。魚龍畜伏，予小子戇朴。
必不能濟夫子欲，嗟自慚承夫子而不失予兮。傳古道甚分明，予且廣孤目遐（一作賞）于天壤兮。
庶得外盡萬物變化之幽情，然後慚愧而來歸兮。大息吾躬于夫子之亭。
[頁]卷,冊....[4386]388,12
第74筆
　　　　走筆追王內丘　盧仝
自識夫子面，便獲夫子心。夫子一啟顏，義重千黃金。
平原孟嘗骨已土，始有夫子堪知音。忽然夫子不語，帶席帽。
騎驢去，余對醁醽不能斟。君且來，余之瞻望心悠哉。
零雨其濛愁不散，閒花寂寂斑階苔。不如對此景，含笑傾金罍。
莫問四肢暢，暫取眉頭開。弦琴待夫子，夫子來不來。
[頁]卷,冊....[4387]389,12
第75筆
　　　　思君吟寄□□生（題缺二字）　盧仝
我思君兮河之壖，我為河中之泉。君為河中之青天，天青青。
泉泠泠，泉含青天天隔泉。我思君兮心亦然，心亦然。
此心復在天之側，我心為風兮淅淅。君身為雲兮冪冪，此風引此雲兮雲不來。
此風此雲兮何悠哉，與我身心雙裴回。
[頁]卷,冊....[4387]389,12
第76筆
　　　　將歸山招冰僧（第七句缺一字）　盧仝
買得一片田，濟源花洞前。千里石壁坼，一條流泌泉。
青松盤樛枝，森森上插青冥天。枝上有□猿，宿（一本有字下不空。宿字下重一宿字。）處近鶴巢。
清唳孤吟聲相交，月輪下射空洞響。絲篁成韻風蕭蕭，我心塵外心。
愛此塵外物，欲結塵外交。苦無塵外骨，泌（一本缺此字）泉有冰公。
心靜見真佛，可結塵外交。占此松與月。
[頁]卷,冊....[4387]389,12
第77筆
　　　　酬願公雪中見寄　盧仝
積雪三十日，車馬路不通。貧病交親絕，想憶唯願公。
春鳩報春歸，苦寒生暗風。簷乳墮懸玉，日腳浮輕紅。
梅柳意卻活，園圃冰始融。更候四體好，方可到寺中。
[頁]卷,冊....[4388]389,12
第78筆
　　　　苦雪寄退之（第二十五句缺一字）　盧仝
天王二月行時令，白銀作雪漫天涯。山人門前遍受賜，平地一尺白玉沙。
雲頹月壞桂英下，鶴毛風剪亂參差。山人屋中〔凍〕（涷）欲死，千樹萬樹飛春花。
菜頭出土膠入地，山莊取粟埋卻車。冷絮刀生削峭骨，冷齏斧破慰老牙。
病妻煙眼淚滴滴，飢嬰哭乳聲呶呶。市頭博米不用物，酒店買酒不肯賒。
聞道西風弄劍戟，長階殺人如亂麻。天眼高開欺草芽，我死未肯興歎嗟。
但恨口中無酒氣，劉伶見我相揄揶。清風攪腸筋力絕，白灰壓屋梁柱斜。
聖明有道□命漢，可得再見朝日耶。柴門沒脛晝不掃，黃昏繞樹棲寒鴉。
唯有河南韓縣令，時時醉飽過貧家。
[頁]卷,冊....[4388]389,12
第79筆
　　　　寄贈含曦上人（第三十三句、四十九句，各缺一字。）　盧仝
楞伽大師兄，誇曦識道理。破鎖推玄關，高辯果難揣。
論語老莊易，搜索通神鬼。起信中百門，敲骨得佛髓。
此外雜經律，泛讀一萬紙。高殿排名僧，執卷坐纍纍。
化物自一心，三教齊發起。隨鐘嚼宮商，滿口文字美。
商賈女郎輩，不曾道生死。縱遇彊禮拜，雅語不露齒。
劈破天地來，節義可屈指。季展即此僧，孤立無依倚。
近來愛作詩，新奇頗煩委（一作猥）。忽忽造古格，削盡俗綺靡。
假如慵裹頭，但勤讀書史。切磋併工夫，休遠不可比。
憐僧無遠□，信佛殊未已。貌古饒風情，清論興亹亹。
訪余十數度，相去三五里。見時心[4388]亦喜，不見心亦喜。
見時談謔樂，四座盡角嘴。不見養天和，無人聒人耳。
昨朝披雪來，面色赤韡韡。封灶養黃金，許割方寸匕。
泥丸佛□教，怛化莊亦恥。未達不敢嘗，孔子疑季子。
藥成必分余，余必投泥裏。不如向陽堂，撥醅泛浮蟻。
麴米本無愆，酒成是法水。行道不見心，毀譽徒云爾。
雪晴天氣和，日光弄梅李。春鳥嬌關關，春風醉旎旎。
道上正無塵，人家有花卉。高僧有拄杖，願得數覯止。
[頁]卷,冊....[4389]389,12
第80筆
　　　　聽蕭君姬人彈琴　盧仝
彈琴人似膝上琴，聽琴人似匣中弦。二物各一處，音韻何由傳。
無風質氣兩相感，萬般悲意方纏綿。初時天山之外飛白雪，漸漸萬丈澗底生流泉。
風梅花落輕揚揚，十指乾淨聲涓涓。昭君可惜嫁單于，沙場（一本缺此二字）不遠只眼前。
蔡琰薄命沒胡虜，鳥梟啾唧啼胡天。關山險隔一萬里，顏色錯漠生風煙。
形魄散逐五音盡，雙蛾結草空嬋娟。中腹苦恨杳不極，新心愁絕難復傳。
金尊湛湛夜沈沈，余音疊發清聯綿。主人醉盈有得色，座客向隅增內然。
孔子怪責顏回瑟，野夫何事蕭君筵。拂衣屢命請中廢，月照書窗歸獨眠。
[頁]卷,冊....[4389]389,12
第81筆
　　　　蜻蜓歌（自注。黃河中蜻蜓。其力小。犯險無溺。）　盧仝
黃河中流日影斜，水天一色無津涯。處處驚波噴流飛雪花，篙工楫師力且武，
進寸退尺莫能度。吾甚懼，念汝小蟲子。造化借羽翼，隨風戲中流。
翩然有餘力，吾不如汝無他。無羽翼，吾若有羽翼。
則上叩天關，為聖君請賢臣。布惠化于人間，然後東飛浴東溟。
吸日精，撼若木之英。紛而零，使地上學仙之子。
得而食之皆長生，不學汝無端小蟲子。葉葉水上無一事，忽遭風雨水中死。
[頁]卷,冊....[4389]389,12
第82筆
　　　　出山作[4389]　盧仝
出山忘掩山門路，釣竿插在枯桑樹。當時只有鳥窺窬，更亦無人得知處。
家僮若失釣魚竿，定是猿猴把將去。
[頁]卷,冊....[4390]389,12
第83筆
　　　　寄崔柳州　盧仝
使者立取書，疊紙生百憂。使君若不信，他時看白頭。
三百六十州，剋情惟柳州。柳州蠻天末，鄙夫嵩之幽。
花落隴水頭，各自東西流。凜凜長相逐，為謝池上鷗。
[頁]卷,冊....[4390]389,12
第84筆
　　　　贈稚禪師　盧仝
春風滿禪院，師獨坐南軒。萬化見中盡，始覺靜性尊。
我來契平生，目擊道自存。與師不動遊，遊此無跡門。
[頁]卷,冊....[4390]389,12
第85筆
　　　　送好約法師歸江南　盧仝
杯度度一身，法度度萬民。為報江南三二日，這回應見雪中人。
[頁]卷,冊....[4390]389,12
第86筆
　　　　蕭二十三赴歙州婚期二首　盧仝
淮上客情殊冷落，蠻方春早客何如。相思莫道無來使，迴雁峰前好寄書。
南方山水生時興，教有新詩得寄余。路帶（一作到）長安迢遞急，多應不逐使君書。
[頁]卷,冊....[4390]389,12
第87筆
　　　　掩關銘　盧仝
蛇毒毒有形，藥毒毒有名。人毒毒在心，對面如弟兄。
美言不可聽，深於千丈坑。不如掩關坐，幽鳥時一聲。
[頁]卷,冊....[4390]389,12
第88筆
　　　　逢病軍人　盧仝
行多有病住無糧，萬里還鄉未到鄉。蓬鬢哀吟古城下，不堪秋氣入金瘡。
[頁]卷,冊....[4391]389,12
第89筆
　　　　山中　盧仝
飢拾松花渴飲泉，偶從山後到山前。陽坡軟草厚如織，因與鹿麛相伴眠。
[頁]卷,冊....[4391]389,12
第90筆
　　　　除夜　盧仝
衰殘歸未遂，寂寞此宵情。舊國餘千里，新年隔數更。
寒猶近北峭，風漸向東生。唯見長安陌，晨鐘度火城。

殷勤惜此夜，此夜在逡巡。燭盡年還別，雞鳴老更新。
儺聲方去病，酒色已迎春。明日持杯處，誰為最後人。

[頁]卷,冊....[4391]389,12