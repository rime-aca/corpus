第1筆
太宗皇帝
　　帝姓李氏，諱世民，神堯次子，聰明英武，貞觀之治，庶幾成康，功
　　德兼隆，由漢以來，未之有也，而銳情經術，初建秦邸，即開文學館
　　，召名儒十八人為學士，既即位，殿左置弘文館。悉引內學士，番宿
　　更休，聽朝之間，則與討論典籍，雜以文詠，或日昃夜艾，未嘗少怠
　　，詩筆草隸，卓越前古，至於天文秀發，沈麗高朗，有唐三百年風雅
　　之盛，帝實有以啟之焉。在位二十四年，諡曰文，集四十卷，館閣書
　　目，詩一卷，六十九首，今編詩一卷。
第2筆
高宗皇帝
　　帝諱治，文皇第九子，始封晉王，貞觀十七年，立為皇太子，在位三
　　十四年，諡曰天皇大帝，集八十六卷，今失傳，存詩八首。
第3筆
中宗皇帝
　　帝諱顯，高宗第七子，始封周王，儀鳳二年，徙封英王，改名哲，永
　　隆元年，立為皇太子，及即位，太后臨朝稱制，廢帝為廬陵王，神龍
　　元年，復辟，在位六年，諡曰孝和。帝於景龍中，置修文館學士，盛
　　引詞學之臣，從侍游讌，春幸梨園，並渭水祓除，則賜細柳圈辟惡，
　　夏宴蒲萄園，賜朱櫻，秋登慈恩浮圖，獻菊花酒稱壽，冬幸新豐，歷
　　白鹿觀，上驪山，賜浴湯池，給香粉蘭澤，給行給翔麟馬，品官黃衣
　　各一，帝有所感，即賦詩，學士皆屬和焉。集四十卷，失傳，今存詩
　　及聯句詩七首。
第4筆
睿宗皇帝
　　帝諱旦，高宗第八子，中宗母弟，封相王。景龍四年，即皇帝位。帝
　　謙恭孝友，好學，工草隸，尤愛文字訓詁之書。在位三年，諡曰大聖
　　貞皇帝。詩一首。
第5筆
明皇帝
　　帝諱隆基，睿宗第三子，始封楚王，後為臨淄郡王。景雲元年，進封
　　平王，立為皇太子，英武多能。開元之際，勵精政事，海內殷盛，旁
　　求宏碩，講道藝文。貞觀之風，一朝復振，在位四十七年。諡曰明，
　　詩一卷。
第6筆
肅宗皇帝
　　帝諱亨，明皇第三子，初名嗣昇，封陝王。開元十五年，更名浚，徙
　　封忠王。二十三年，又更名璵。明年，立為皇太子。二十八年，又更
　　名紹。天寶三載，乃更名亨。明皇幸蜀，即位於靈武，聰明彊記，屬
　　詞典麗。在位七年。諡曰宣。詩四首。
第7筆
德宗皇帝[43]
　　帝諱适，代宗長子，初封奉節郡王。乾元元年，進封魯王。八月，徙
　　封雍王。廣德二年，立為皇太子。善屬文，尤長於篇什，每與學士言
　　詩於浴堂殿，夜分不寐，三令節，御製詩敕群臣賡和，品第優劣，四
　　方貢藝者，帝多親試，或有乖謬，濃點筆抹之，稱旨，即翹足朗吟。
　　詫宰相，此朕門生，無不服帝之藻鑑焉。在位二十五年，諡曰孝文。
　　集不傳，今存詩十五首。
第8筆
文宗皇帝
　　帝諱昂，穆宗第二子，初名涵，封江王。寶曆二年，即位。恭儉儒雅
　　，聽政之暇，博通群籍。顧謂左右曰：若不甲夜視事，乙夜觀書，何
　　以為人君。每試進士，親裁題目。及所司進所試，披覽吟詠，終日忘
　　倦，延學士於內庭，討論經義。好製五言，古調清峻，常欲置詩博士
　　。李玨言：今翰林學士皆能文詞，且古今篇什，足可怡悅聖情，乃止
　　。又嘗與宰[47]相論詩之工拙。鄭覃曰：詩之工者，無若三百篇，皆
　　國人作之以刺美時政，王者采之以觀風俗，後代詞人，華而不實，無
　　補於事。帝甚重其言。在位十三年，諡曰昭獻，今存詩七首。
第9筆
宣宗皇帝
　　帝諱忱，憲宗第十三子，初名怡，封光王。會昌六年，立為皇太叔，
　　恭儉好善，虛襟聽納。大中之政，有貞觀風，每曲宴，與學士倡和。
　　公卿出鎮，多賦詩餞行，重科第，留心貢舉，常微行，采輿論，察知
　　選士之得失。其對朝臣，必問及第與所試詩賦題。主司姓氏，苟有科
　　名對者，必大喜，或佳人物偶不中第，必歎息移時，常於內自題鄉貢
　　進士李道龍云。在位十三年，諡曰獻文，詩六首。
第10筆
昭宗皇帝
　　帝諱曄，懿宗第七子，初名傑，封壽王。文德元年，立為皇太弟。在
　　位十四年。帝攻書好文，而承廣明寇亂之後。唐祚日衰，遣詩隻韻，
　　皆其播遷所製也。
第11筆
文德皇后
　　太宗后，長孫氏，河南洛陽人，隋左驍衛將軍晟之女。武德九年，立
　　為皇后。喜圖傳，視古今善惡以自鑒，矜尚禮法，常采古婦人事。作
　　女則一篇，今存詩一首。
第12筆
則天皇后
　　高宗后，武氏，并州文水人，荊州都督士之女。永徽六年，立為皇
　　后。中宗即位，稱皇太后。臨朝，尋自稱皇帝，改國號曰周，自名曌
　　。在位二十二年，中宗反正。諡則天順聖皇后，有垂拱集百卷，金輪
　　集六卷，今存詩四十六篇。
第13筆
徐賢妃
　　妃名惠，湖州長城人，生五月能言，四歲通論語詩，八歲自曉屬文。
　　辭致贍蔚，又無淹思。太宗召為才人，再遷充容，常上疏論時政。帝
　　善其言，優賜之。永徽元年，贈賢妃，詩五首。
第14筆
上官昭容
　　昭容名婉兒，西臺侍郎儀之孫。天后時，配入掖庭，天性韶警，善文
　　章。年十四，后召見，自通天以來，內掌詔命。中宗即位，大被信任
　　，進拜昭容，勸帝侈大書館，增學士員，引大臣名儒充選。數賜宴，
　　賦詩，君臣賡和，婉兒常代帝及后長寧安樂二主，眾篇並作，詞旨益
　　新，又差第群臣所賦，賜金爵，故朝廷靡然成風，當時屬辭者，大抵
　　雖浮豔，然皆有可觀，婉兒力也。臨淄王兵起，被誅。開元初，裒次
　　其文章，詔張說題篇，集二十卷，今失傳，存詩三十二篇。
第15筆
楊貴妃
　　妃，蒲州永樂人，丐籍女官，號太真，善歌舞，邃曉音律，智算警穎
　　，恩幸無比，宮中號娘子。天寶初，進冊貴妃。十五載，西幸至馬嵬
　　，縊路祠下，有詩一篇。
第16筆
江妃
　　妃名采蘋，莆田人，開元初，高力士選歸，侍明皇，大見寵幸，善屬
　　文，自比謝女，所居悉植梅花，帝因其所好，戲名梅妃，有詩一篇。
第17筆
章懷太子
　　太子名賢，字明允，高宗第六子，容止端重。甫數歲，讀書一覽輒不
　　忘。上元二年，立為皇太子，嘗詔集諸儒張大安等注後漢書。武后以
　　明崇儼為盜所殺，疑出太子之謀，誣搆而廢之，后得政，遂遇害。詩
　　一首。
第18筆
韓王元嘉
　　王，高祖第十一子。少好學，聚書至萬卷，皆以古文字參定同異，閨
　　門修整，當世稱之。中宗廢居房陵，王與越王貞父子謀舉兵反正，未
　　發而泄，為武后所殺。有詩一首。
第19筆
越王貞
　　王，太宗第八子，善騎射，涉文史，有吏幹，為宗室材王。垂拱中，
　　王與韓王元嘉等謀舉兵反正，事敗，仰藥卒。有詩一首。
第20筆
信安王禕
　　信安王禕，太宗孫，吳王恪次子，特封嗣江王。開元時，徙封信安，
　　歷兵部尚書，朔方節度使。坐事，除衢州刺史。天寶初，以太子少師
　　致仕。詩一首。
第21筆
宜芬公主
　　公主本豆盧氏女，有才色。天寶四載，悉霫無主，安祿山請立其質子
　　，而以公主配之。上遣中使護送，至虛池驛。悲愁作詩一首。
第22筆
女學士宋氏若華
　　貝州宋廷芬，之問裔孫也，生一男五女。男獨愚，不可教，而五女皆
　　警慧，善屬文，曰若華、若昭、若倫、若憲、若荀，若昭文尤高，且
　　悉稟性貞素，不願歸人，欲以學名家。貞元中，並召入宮，帝與侍臣
　　賡和，五人者咸預，高其風操，不以妾侍命之，呼學士。倫、荀先卒
　　，自貞元七年，祕禁圖籍，詔若華總領。元和末，贈河內郡君。詩一
　　首。
第23筆
尚宮宋氏若昭
　　穆宗拜若昭尚宮，嗣若華秩，歷穆敬文三朝，皆呼先生，進封梁國夫
　　人。詩一首。
第24筆
尚宮宋氏若憲
　　寶曆初，若昭卒，若憲復代司宮籍。詩一首。
第25筆
鮑氏君徽
　　鮑君徽，字文姬，鮑徵君女。善詩，與尚宮五宋齊名。德宗嘗召入宮
　　，與侍臣賡和，賞賚甚厚。存詩四首。
第26筆
蕭妃
　　蕭妃，武陵郡王伯良妃，詩一首。
第27筆
南唐先主李昪
　　昪，字正倫，徐州人，楊行密養為子，以乞徐溫。初冒姓徐，名知誥
　　，代溫秉政，受楊氏禪，僭帝位，諡烈祖，傳國三十九年。詩一篇。
第28筆
嗣主璟
　　璟，字伯玉，烈祖子，風度高秀，善屬文，諡元宗。詩二首。
第29筆
後主煜
　　煜，字重光，南唐元宗子。仁孝，善屬文，工書畫，妙於音律，置澄
　　心堂於內苑，引文士居其間，嘗著雜說百篇，時人以為可繼典論。開
　　寶中，封隴西公，贈吳王，集十卷，詩一卷，失傳，今存詩十八首。
第30筆
韓王從善
　　從善，字子師，元宗第七子，宋改封楚國公。詩一首。[75]
第32筆
蜀高祖王建
　　建，字光圖，許州舞陽人。少無賴，為忠武軍卒，稍遷隊將，楊復光
　　討黃巢，建為都頭，僖宗使將神策軍宿衛。文德元年，為招討牙內都
　　指揮使。大順二年，檢校司徒成都尹節度劍南西川招撫雲南八國等使
　　。天復三年，封蜀王，遂并有兩川山南西道三峽之地，梁既篡唐，僭
　　即帝位，卒號高祖。詩一首。
第33筆
後主衍
　　衍，字化源，建之子，知學問，能為浮豔詞，為後唐所滅。詩五首。
第34筆
吳越王錢鏐
　　鏐，字具美，臨安人，唐末，以鄉兵討平劉漢宏董昌，奄有十三州。
　　建國稱王，好吟詠，通圖緯學，喜作正書，諡武肅。詩二篇。
第35筆
後王錢俶
　　俶，字文德，嗣位三十二年，納土歸宋，贈秦王，諡忠懿，好吟詠，
　　自編其詩為正本集，陶穀為序。今存一首。
第36筆
後蜀嗣主孟昶
　　昶，字保元，蜀主知祥第三子。明德元年，立為太子，在位二十八年
　　，國亡，降宋，封秦國公，卒，贈楚王，諡恭惠。詩一篇。
第37筆
閩王王繼鵬
　　閩王審知之孫。詩一首。
第38筆
蜀太后徐氏
　　成都徐耕，生二女，皆有國色，能為詩，蜀王建納之，姊為賢妃，娣
　　為淑妃。王衍即位，冊賢妃為順聖太后，淑妃為翊聖太妃。咸康元年
　　，衍奉太后太妃同禱青城山，凡游歷之處，各賦詩刻於石。共十六首
　　。
第39筆
王珪
　　王珪，字叔玠，太原祁人。初為太子舍人，太宗知其才，召拜諫議大
　　夫。推誠納忠，多所獻替。遷黃門侍郎，進侍中。與房玄齡、李靖、
　　溫彥博、戴冑、魏徵同知國政。嘗於上前品藻諸子，多所遜謝。至激
　　濁揚清，嫉惡好善，自謂於數子有一日之長，帝深然之。時人亦服其
　　確論。卒，贈吏部尚書，詩二首。
第40筆
陳叔達[429]
　　陳叔達，字子聰，陳宣帝第十六子也。善容止，有才學，在陳封義陽
　　王。十餘歲侍宴，賦詩十韻，援筆便就，僕射徐陵甚奇之。入隋，為
　　絳郡通守。歸款於唐。授丞相府主簿，與記室溫大雅同掌機密。軍書
　　敕令及禪代文誥，多叔達所為。進黃門侍郎，兼納言侍中。封江國公
　　。貞觀中，拜禮部尚書。集十五卷，今存詩九首。
第41筆
袁朗
　　袁朗，雍州長安人。勤學，好屬文。在陳釋褐祕書郎，甚為江總所重
　　，嘗製千字詩，當時以為盛作。後主召入禁中，使為月賦。染翰立成
　　，遷太子洗馬。仕隋，為儀曹郎。入唐，授齊王文學，轉給事中。貞
　　觀初卒。太宗稱其謹厚，悼惜之。集十四卷，今存詩四首。
第42筆
竇威
　　竇威，字文蔚，扶風平陵人。太穆皇后從父兄也。初為高祖丞相府司
　　錄參軍。博物多識，朝章國典，皆其所定。終內史令。集十卷，今存
　　詩一首。
第43筆
長孫無忌
　　長孫無忌，字機輔，河南洛陽人。文德皇后之兄。好學，有籌略。佐
　　太宗定天下，以功第一，封齊國公。歷尚書僕射、司空。誡懼盈滿，
　　固辭不許，復拜司徒。貞觀十七年，圖功臣二十四人於凌煙閣，無忌
　　為之冠。高宗即位，進冊太尉，知門下省，後為許敬宗誣搆，貶死黔
　　州。詩三首。
第44筆
顏師古
　　顏師古，字籀。（舊唐書云：顏籀，字師古。）雍州萬年人，齊黃門
　　侍郎之推之孫。博覽群書，尤精訓詁。隋末為安養尉。高祖入關，謁
　　見長春宮　授朝散大夫，累遷中書舍人，專掌機密。太宗初，擢中書
　　侍郎，考定五經，多所釐正，頒其書令天下學習，所注班固漢書、急
　　就章，大行於世。終祕書監、弘文館學士。集六十卷，今存詩一首。
第45筆
杜淹
　　杜淹，字執禮，隋時隱太山，文帝惡之，謫戍江表。秦王引為天策府
　　曹參軍，文學館學士。侍宴，賦詩尤工，賜金鍾，坐事流巂州。太宗
　　召拜御史大夫，檢校吏部尚書，參預朝政。詩三首。
第46筆
魏徵
　　魏徵，字玄成，魏州曲城人。少孤，落魄有大志。初為太子洗馬，太
　　宗即位，拜諫議大夫、秘書監。尋晉檢校侍中，封鄭國公。以疾辭職
　　，拜特進，仍知門下省事。徵性諒直，知無不言，太宗或引至臥內，
　　訪天下事，嘗以古名臣稱之。校輯祕省群書，及撰齊、梁、陳、周、
　　隋諸史。序論多出其手，卒諡文貞。集二十卷，今編詩一卷。
第47筆
褚亮
　　褚亮，字希明，杭州錢塘人。博覽，工屬文，太宗為秦王時，以亮為
　　王府文學，每從征伐，嘗預祕謀。貞觀中，累遷散騎常侍，封陽翟縣
　　侯。卒諡曰康。詩一卷。
第48筆
于志寧
　　于志寧，字仲謐，高陵人，隋末有名，高祖入關，禮遇之。為太宗天
　　策府從事中郎，侍從征伐，兼文學館學士，太宗宴貴臣內殿，志寧以
　　非三品，不至，上怪之，特令預宴，即加散騎常侍，為太子詹事，數
　　有規諫。高宗朝，拜尚書左僕射，兼太子少師。集四十卷，今存詩一
　　首。
第49筆
令狐德棻
　　令狐德棻，宜州華原人。博涉文史，早知名。高祖入關，引直記室，
　　轉起居舍人，遷祕書丞，與侍中陳叔達等奉詔撰藝文類聚，奏請修歷
　　代史書。德棻修周史，仍總知類會梁、陳、齊、隋諸史。貞觀中，累
　　官禮部侍郎國子祭酒，兼崇賢館學士，國家凡有修撰，無不參預。集
　　三十卷，今存詩一首。
第50筆
封行高
　　封行高，觀州蓨人，倫之兄子，以文學知名。貞觀中，官至禮部郎中
　　，詩一首。
第51筆
杜正倫
　　杜正倫，相州洹水人。隋世重舉秀才，天下不十人，而正倫與弟正玄
　　、正藏俱擢第，一門三秀才，為當時稱美。太宗召直秦府文學館。貞
　　觀元年，以魏徵薦，擢兵部員外郎，累遷中書侍郎，兼太子左庶子，
　　參典機密。顯慶中，拜中書令，貶橫州刺史，集十卷，今存詩二首。
第52筆
岑文本
　　岑文本，字景仁，鄧州人。沈敏有姿儀，博綜經史，美談論，善屬文
　　。貞觀初，除祕書郎，上籍田、三元二頌，辭甚工，擢中書舍人。所
　　草詔誥或繁湊，即命書僮六七人，隨口並寫，須臾悉成。時中書侍郎
　　顏師古以譴罷，太宗曰：朕自舉一人，乃以授文本。先與令狐德棻撰
　　周史，史論多出文本。及史成，封江陵縣子，後拜中書令，集六十卷
　　，今存詩四首。
第53筆
劉洎
　　劉洎，字思道，荊州江陵人。初授都督府長史，貞觀中，拜給事中，
　　轉治書侍御史，性疏峻，敢言，累官散騎常侍。太宗嘗宴群臣，賜飛
　　白字，或乘酒爭取於帝手。洎登御座，引手得之。帝笑曰：昔聞婕妤
　　辭輦，今見常侍登床。後遷侍中，被譖賜死，集十卷，今存詩一首。
第54筆
褚遂良
　　褚遂良，字登善，亮之子。博涉文史，尤工隸書，貞觀中起居郎，召
　　令侍書，遷諫議大夫，累官黃門侍郎，參綜朝政，諫奏多所採納，晉
　　中書令。永徽初，出為同州刺史，徵拜吏部尚書，進尚書右僕射，以
　　諫立武昭儀貶卒。集二十卷，今存詩一首。[452]
第55筆
楊續
　　楊續，師道之兄，有辭學。貞觀中，為鄆州刺史。詩一首。
第56筆
劉孝孫
　　劉孝孫，荊州人，弱冠知名，與虞世南、蔡君和、孔德紹、庾抱、庾
　　自直、劉斌等登臨山水，結為文會。武德初，歷虞州錄事參軍，補文
　　學館學士。貞觀中，遷太子洗馬。撰古今詩苑四十卷，集三十卷，今
　　存詩七首。
第57筆
陸敬（一作凌敬）
　　陸敬，仕竇建德為祭酒，秦王軍武牢，敬說建德自太行上黨進，乘唐
　　之虛以取北山，建德不從，以及於敗，後歸唐。集十四卷，今存詩四
　　首。
第58筆
沈叔安
　　沈叔安，官刑部尚書。武德七年，遣使高麗，後為潭州都督，圖形凌
　　煙閣。集二十卷，今存詩一首。
第59筆
何仲宣（宣一作誼）
　　何仲宣，武德、貞觀間人，詩一首。
第60筆
趙中虛
　　趙中虛，貞觀中人，詩一首。
第61筆
楊濬
　　楊濬，貞觀時人，詩一首。
第62筆
楊師道
　　楊師道，字景猷，華陰人，隋宗室也，清警有才思。入唐，尚桂陽公
　　主，封安德郡公。貞觀中，拜侍中，參豫朝政，遷中書令，罷為吏部
　　尚書。師道善草隸，工詩。每與有名士燕集，歌詠自適，帝每見其詩
　　，必吟諷嗟賞，後賜宴。帝曰，聞公每酣賞，捉筆賦詩，如宿搆者，
　　試為朕為之。師道再拜，少選輒成，無所竄定，一座嗟伏。卒諡曰懿
　　，集十卷，今編詩一卷。
第63筆
許敬宗
　　許敬宗，字延族，杭州新城人，善心子也。隋時官直謁者臺奏通事舍
　　人事。入唐，為著作郎，兼修國史。尋貶洪州司馬，累轉給事中。復
　　修史，遷太子右庶子。高宗即位，擢禮部尚書。歷侍中、中書令、右
　　相，卒諡曰繆，集八十卷，今編詩二十七首。
第64筆
李義府
　　李義府，瀛洲饒陽人，對策擢第，補門下省典儀，尋除監察御史、太
　　子舍人。與司議郎來濟俱以文翰見知，時稱來李，嘗獻承華箴，預撰
　　晉書。高宗嗣位，遷中書舍人，以贊立武昭儀，擢中書侍郎，晉中書
　　令。怙寵稔惡，長流巂州，存詩八首。
第65筆
虞世南
　　虞世南，字伯施，餘姚人。沈靜寡欲，精思讀書，至累旬不盥櫛。文
　　章婉縟，見稱於僕射徐陵，由是有名。在隋，官祕書郎，十年不徙。
　　入唐，為秦府記室參軍，遷太子中舍人。太宗踐祚，歷弘文館學士、
　　祕書監，卒諡文懿。太宗稱其德性、忠直、博學、文詞、書翰為五絕
　　。手詔魏王泰曰：世南當代名臣，人倫準的，今其云亡，石渠、東觀
　　中無復人矣。集三十卷，今編詩一卷。
第66筆
王績
　　王績，字無功，絳州龍門人。文中子之弟。隋末，授祕書省正字，不
　　樂在朝。求為六合丞，嗜酒不任事，尋還鄉里。唐高祖武德初，以前
　　官待詔門下省。時太樂署史焦革家善釀，績求為丞。革死，棄官歸東
　　皋著書，號東皋子。集五卷，今編詩一卷。
第67筆
蕭德言
　　蕭德言，字文行，雍州長安人，貞觀中著作郎，兼弘文館學士。博涉
　　經史，晚尤篤志於學，自晝達夜，略無休倦。每開五經，必束帶盥濯
　　，危坐對之。為春宮侍讀，拜祕書少監，高宗以師傅恩，加銀青光祿
　　大夫。集三十卷。今存詩一首。
第68筆
鄭世翼（一作鄭翼）
　　鄭世翼，滎陽人。弱冠有盛名，武德中，歷萬年丞、揚州錄事參軍，
　　數以言辭忤物。貞觀中，坐怨謗，流巂州卒。集多遺失，今存詩五首
　　。
第69筆
崔信明
　　崔信明，青州益都人。博聞彊記，下筆成章。大業中，令堯城，竇建
　　德招之，不屈，去隱太行山。貞觀中，應詔舉，終秦川令。詩一首。
第70筆
孔紹安
　　孔紹安，越州山陰人。陳尚書奐之子，少誦古文集數十萬言，外兄虞
　　世南歎異之，與詞人孫萬壽篤忘年好，時人稱為孫孔。隋末，為監察
　　御史，歸唐，拜內史舍人。恩禮甚厚，嘗詔撰梁史，未成而卒。有文
　　集五十卷。今存詩七首。
第71筆
謝偃
　　謝偃，衛縣人。本姓直勒氏，仕隋為散從正員外。貞觀初，應詔對策
　　及第。駕幸東都，詔求直諫，偃極言得失，太宗稱美，引為弘文館直
　　學士，為塵、影二賦甚工。嘗奉詔撰述聖賦，又獻惟皇誡德賦以申諷
　　。時李百藥工五言詩，偃善[491]作賦，時人稱為李詩、謝賦。出為
　　湘潭令。集十卷，今存詩四首。
第72筆
蔡允恭
　　蔡允恭，荊州江陵人，有風采，善綴文。仕隋，歷著作佐郎，起居舍
　　人，煬帝屬詞賦，多令諷誦之。入唐，為文學館學士。貞觀初，除太
　　子洗馬。集二十卷，今存詩一首。 [492]
第73筆
杜之松
　　杜之松，博陵曲阿人。隋起居舍人。貞觀中，為河中刺史，嘗答王績
　　書云：康成道重，不許太守稱官，老萊家居，羞與諸侯為伍，僕豈不
　　能正平公之坐，敬養亥唐，屈文侯之膝，恭師子夏。其雅尚可知矣。
　　詩一首。
第74筆
崔善為
　　崔善為，貝州武城人。善曆數，仕隋，為文林郎，嘗領丁匠五百人，
　　營仁壽宮。楊素為總監，來按實，善為持簿暗唱，五百人無一差失，
　　素大驚。稍遷樓煩司戶書佐，密勸高祖舉義旗。兵起，署為大將軍府
　　司戶參軍，轉尚書左丞。貞觀中，歷大理、司農二卿，出為秦州刺史
　　，詩二首。
第75筆
朱仲晦
　　朱仲晦，王績鄉人。詩一首。
第76筆
王宏
　　王宏，濟南人。與太宗幼日同學問，為八體書，及帝即位，因訪鄉人
　　，竟傳隱去，詩一首。
第77筆
朱子奢
　　朱子奢，蘇州人。善文辭，通春秋。貞觀時，累官諫議大夫、弘文館
　　學士。為人樂易，能劇談，以經義緣飾。每侍宴，帝令與群臣論難，
　　皆莫能及。詩一首。
第78筆
張文收
　　張文收，貝州人，善音律。貞觀初，授協律郎，咸寧中，遷太子率更
　　令，撰新樂書十二卷，存詩一首。
第79筆
毛明素
　　毛明素，貞觀中人，詩一首。
第80筆
陳子良
　　陳子良，吳人。在隋時為楊素記室。入唐，官右衛率府長史，與蕭德
　　言、庾抱同為隱太子學士。貞觀六年卒。集十卷，今存詩十三首。
第81筆
庾抱
　　庾抱，潤州江寧人，有學術。隋元德太子學士。高祖初起，隱太子引
　　為隴西公府記室，文檄皆出其手，轉太子舍人。集十卷，今存詩五首
　　。
第82筆
馬周
　　馬周，字賓王。清河茌平人。孤貧好學，尤精詩傳。初入關，舍中郎
　　將常何家。貞觀中，代為草疏。何武人，上怪其能，對以臣家客馬周
　　為之。召見大悅，授監察御史，數言事，無不嘉納。累遷中書令。太
　　宗嘗賜以飛白書曰，鸞鳳凌雲，必資羽翼，股肱之寄，誠在忠良。集
　　十卷，今存詩一首。
第83筆
來濟
　　來濟，江都人。隋大將軍護〔兒〕之子也。宇文化及之難，護〔兒〕
　　闔門遇害。濟流離艱險，篤志好學，舉進士。貞觀中，初置太子司議
　　郎，妙選人望，遂以濟為之，遷中書舍人，與令狐德棻等同撰晉書。
　　永徽中，拜中書令，出為庭州刺史，與突厥戰，陣沒。集三十卷，今
　　存詩一首。[500]
第84筆
張文恭
　　張文恭，貞觀時人，與房玄齡、李懷儼、趙弘智、劉禕之、陽仁卿、
　　上官儀、李淳風等同修晉書。詩二首。
第85筆
薛元超
　　薛元超，收之子。九歲襲父爵，及長，好學，善屬文。太宗重之，令
　　尚和靜縣主，累授太子舍人，與修晉書。高宗時，累擢中書舍人。所
　　薦士若任希古、郭正一、崔融等皆以才自名。上元初，同中書門下三
　　品，政出武氏，因陽暗乞骸骨卒。集四十卷，今存詩一首。
第86筆
蕭翼
　　蕭翼，本名世翼。太宗時，命為監察御史。充使取羲之蘭亭序真蹟於
　　越僧辨才。翼初作北人南遊，一見款密留宿，設酒酣樂，探韻賦詩，
　　既而以術取其書以歸。詩一首。
第87筆
歐陽詢
　　歐陽詢，字信本，潭州臨湘人。博貫經史，工書，仕隋為太常博士。
　　高祖微時，引為賓客，及即位，累遷給事中。武德七年，詔與裴矩、
　　陳叔達撰藝文類聚一百卷。貞觀初，官至太子率更令。詩一首。
第88筆
閻立本
　　閻立本，雍州萬年人。太宗時為主爵郎。顯慶中，累官將作大匠。代
　　兄立德為工部尚書，總章初，遷右相，後改中書令。立本有應務才，
　　尤善圖畫，工於寫真。秦府十八學士圖及貞觀中凌煙閣功臣圖，並其
　　跡也。詩一首。
第89筆
張文琮
　　張文琮，貝州人，高宗相文瓘之弟。好自寫書，筆不釋手。貞觀中，
　　為侍書御史，三遷亳州刺史，為政清簡。永徽中，拜戶部侍郎，出為
　　建州刺史。集二十卷，今存詩六首。
第90筆
上官儀
　　上官儀，字游韶。陝州陝人。貞觀初，擢進士第，召授弘文館直學士
　　，遷祕書郎。太宗每屬文，遣儀視稿，私宴未嘗不預。高宗即位，為
　　祕書少監，進西臺侍郎，同東西臺三品。麟德元年，坐梁王忠事下獄
　　死。儀工詩，其詞綺錯婉媚，人多效之，謂為上官體。集三十卷，今
　　編詩一卷。
第91筆
盧照鄰
　　盧照鄰，字昇之，范陽人。十歲，從曹憲、王義方授蒼雅。調鄧王府
　　典籤。王有書十二車，照鄰總披覽，略能記憶，王愛重，比之相如。
　　調新都尉，染風疾，去官，居太白山，以服餌為事。又客東龍門山，
　　疾甚，足攣，一手又廢，乃去陽翟具茨山下，買園數十畝，疏潁水周
　　舍，復豫為墓，偃臥其中，後不堪其苦，與親屬訣，自投潁水死，年
　　四十。嘗著五悲文以自明。有集二十卷，又幽憂子三卷，今編詩二卷
　　。
第92筆
李百藥
　　李百藥，字重規。定州安平人，七歲能屬文。隋時，襲父德林爵，為
　　太子通事舍人兼學士，煬帝銜之，奪爵還鄉里。唐太宗重其名，拜中
　　書舍人，授太子右庶子。卒，諡曰康。百藥藻思沉鬱，尤長五言，雖
　　樵童牧子，亦皆吟諷。及懸車告老，穿池築山，文酒譚詠，以盡平生
　　之志。詩一卷。
第93筆
劉禕之
　　劉禕之，字希美，常州晉陵人。少以文藻知名。上元中，為左史，弘
　　文館直學士，與元萬頃等皆召入禁中，論次新書，又密令參決時政，
　　以分宰相權，時謂北門學士。則天時，拜中書侍郎，同中書門下三品
　　，及官名改易，為鳳閣侍郎，同鳳閣鸞臺三品。垂拱中，賜死。集七
　　十卷，今存詩五首。
第94筆
李敬玄
　　李敬玄，亳州譙人。博覽群書，特善五禮。貞觀末，高宗在東宮，以
　　馬周薦，召入崇賢館侍讀。歷西臺侍郎，檢校司列常伯。典銓有序，
　　選者歲萬餘人，每於街衢見之，無不知其姓名，時人服其強記。儀鳳
　　中，為中書令，劉仁軌奏鎮河西，敬玄自知非邊將才。上強遣之，敗
　　於湟州，坐貶。集三十卷，今存詩二首。
第95筆
張大安
　　張大安，魏州繁水人，公謹之子。上元中，歷太子庶子，同中書門下
　　三品。時章懷太子令與劉訥言等同注范曄後漢書。後貶普州刺史，終
　　橫州司馬。詩一首。
第96筆
元萬頃
　　元萬頃，洛陽人。後魏景穆皇帝之裔，起家通事舍人。乾封中，從英
　　國公李勣征高麗，令作檄文。萬頃譏其不知守鴨綠之險，莫離支報曰
　　，謹聞命矣。遂移兵守鴨綠，兵不得入，坐流嶺外，遇赦還，為北門
　　學士。則天時，遷鳳閣侍郎，坐與徐敬業兄弟友善，貶死，詩四首。
第97筆
郭正一
　　郭正一，定州彭城人。貞觀中，舉進士，累轉中書舍人，弘文館學士
　　。永隆二年，遷祕書少監，檢校中書侍郎。與魏玄同、郭待舉並同中
　　書門下平章事。宰相以平章事為名，自正一等始也。則天時，出為晉
　　州刺史，後為酷吏所陷，竄死嶺南。詩一首。
第98筆
胡元範
　　胡元範，申州義陽人，介廉有才。則天時，為鳳閣侍郎，坐救裴炎，
　　流死巂州。詩三首。
第99筆
任希古（一作知古，一作奉古。）
　　任希古，字敬臣，棣州人。五歲喪母，刻志從學。年十六，刺史崔樞
　　欲舉秀才，自以學未廣，遯去，後舉孝廉，虞世南器之。永徽初，與
　　郭正一、崔融等同為薛元超所薦，終太子舍人。詩六首。
第100筆
裴守真
　　裴守真，絳州人。高宗時，為太常博士。天授中，官司憲府丞令。推
　　究詔獄，多平恕，不稱旨。出刺成州，徙寧州卒。詩三首。
第101筆
楊思玄
　　楊思玄，師道兄子。高宗時，為吏部侍郎，國子祭酒。詩二首。
第102筆
王德真（一作貞）
　　王德真，武后時，為納言，又為侍中。後以罪流象州。詩一首。
第103筆
鄭義真
　　鄭義真，高宗時人，詩一首。
第104筆
蕭楚材
　　蕭楚材，高宗時，為太常博士。詩一首。
第105筆
薛克（一作堯）構
　　薛克構，天授中，官至麟臺監，詩一首。
第106筆
徐珩
　　徐珩，高宗時人。詩一首。
第107筆
賀遂亮
　　賀遂亮，官御史，詩一首。
第108筆
韓思彥
　　韓思彥，與賀遂亮同官御史。高宗時，待詔弘文館。上元中卒。詩一
　　首。
第109筆
魏求己
　　魏求己，官御史，謫山陽丞。詩一首。
第110筆
劉懷一
　　劉懷一，瀛州司法。拜右臺殿中侍御史。詩一首。
第111筆
杜易簡
　　杜易簡，襄州襄陽人。九歲能屬文。及長，博學有高名。姨兄岑文本
　　推重之。登進士第，累轉殿中侍御史。咸亨中，為考功員外郎，坐黨
　　裴行儉。左遷開州司馬，集二十卷。存詩二首。
第112筆
陳元光
　　陳元光，字廷炬，光州人。高宗朝，以左郎將戍閩，進嶺南行軍總管
　　。奏開漳州為郡，世守刺史，詩三首。
第113筆
許天正
　　許天正，汝南人，為陳元光副使。博學能文，歷宣威將軍。詩一首。
第114筆
許圉師
　　許圉師，安陸人，有器幹。博涉藝文，舉進士。顯慶中，累遷黃門侍
　　郎，同中書門下三品，四遷為左相，坐事，貶刺史。[551]吏有犯贓
　　，圉師賜清白詩以激之，遂改節為廉士，其寬厚如此。詩一首。
第115筆
趙謙光
　　趙謙光，咸亨中，登進士第，自彭州司馬入為大理正，遷戶部郎中。
　　詩一首。
第116筆
鄭惟忠
　　鄭惟忠，宋州人，儀鳳中，舉進士，則天召見，稱旨，授冑曹參軍，
　　再遷鳳閣舍人。中宗即位，拜黃門侍郎，守大理卿，推斷大獄，多所
　　全活。開元初，為禮部尚書，太子賓客。詩一首。
第117筆
張鷟[552]
　　張鷟，字文成，深州深澤人。兒時夢紫色大鳥，五彩成文，降於家庭
　　。其祖謂之曰：五色赤文，鳳也。紫文，鸑鷟也，為鳳之佐。吾兒當
　　以文章瑞於明廷。因以為名字。調露中，登進士第，八中制科，四參
　　選判，員半千謂人曰：張子之文，如青錢萬簡選中，未聞退時，因號
　　青錢學士。開元中，歷司門員外郎，其文遠播外夷，撰朝野僉載及龍
　　筋鳳髓判百道。詩一首。
第118筆
李福業
　　李福業，調露二年進士，登第後為侍御史。五王誅二張，亦與謀，及
　　敗，放於番禺，匿志州參軍敬元禮家。吏獲之，就刑。詩一首。
第119筆
薛慎惑
　　薛慎惑，善投壺，背後投之，龍躍隼飛，百發百中，時推為絕藝，詩
　　一首。
第120筆
賀敳
　　賀敳，山陰人，歷官率更令，崇文館學士。詩一首。
第121筆
狄仁傑
　　狄仁傑，字懷英，并州太原人。舉明經，授汴州判佐。儀鳳中，為大
　　理丞，斷滯獄萬餘人，遷侍御史，歷冬官侍郎。充江南巡撫使，奏毀
　　淫祠。天授初，轉地官侍郎判尚書，同鳳閣鸞臺平章事，後為河北道
　　元帥，還授內史。卒，贈文昌右相。仁傑急於舉賢，所引拔桓彥範、
　　姚崇等至公卿者數十人，又嘗薦張柬之於武后，以為有宰相才，卒用
　　為相，果能迎歸中宗，興復唐室，仁傑之功也。睿宗時，追封梁國公
　　，詩一首。
第122筆
魏元忠
　　魏元忠，宋州人，初為太學生，累舉不調，時有左史盩厔人江融撰九
　　州設險圖，備載古今用兵成敗之事，元忠就傳其術。儀鳳中，上封事
　　馭吐蕃，授祕書正字。則天時，以平徐敬業功擢司刑，後拜鳳閣侍郎
　　，同平章事，獨不附二張。中宗朝，遷中書令，以預節愍太子誅武三
　　思謀，貶渠州司馬。詩二首。
第123筆
韋承慶
　　韋承慶，字延休，鄭州陽武人。事繼母以孝聞。舉進士，官太子司議
　　。屢有諫納。長壽中，累遷鳳閣侍郎，三掌天官選事，詮授平允，尋
　　知政事。神龍初，坐附張易之，流嶺表，起為祕書少監，授黃門侍郎
　　，未拜卒。集六十卷，今存詩七首。
第124筆
李懷遠
　　李懷遠，邢州柏仁人。擢四科第，累除司禮少卿。則天時，為鸞臺侍
　　郎。神龍初，兵部尚書同中書門下三品。集八卷，今存詩一首。
第125筆
崔日用
　　崔日用，滑州靈昌人，舉進士。大足元年，為宗楚客稱薦，擢新豐尉
　　。神龍中，附楚客、三思，驟遷兵部侍郎，兼修文館學士，復預討韋
　　庶人謀，授黃門侍郎，參知機務。開元中，拜吏部尚書，終并州大都
　　督長史。詩九首。
第126筆
宗楚客
　　宗楚客，字子敖，蒲州河東人，則天從父姊之子也。累遷夏官侍郎，
　　同鳳閣鸞臺平章事。神龍中，武三思引為兵部尚書，同知政事，拜中
　　書令，與侍中紀處訥共為朋黨，後伏誅。詩六首。
第127筆
蘇瑰
　　蘇瑰，字昌容，京兆武功人。弱冠舉進士。初授豫王府錄事參軍。為
　　王德真、劉禕之所器重。長安中，累遷揚州大都督長史。神龍初，入
　　為尚書右丞，再遷戶部尚書，尋加侍中，充西京留守，拜尚書右僕射
　　，同中書門下三品，進封許國公。睿宗立，轉左僕射，以正立朝，獨
　　申讜論。開元中，詔與劉幽求配享睿宗廟庭。集十卷，今存詩二首。
第128筆
張九齡
　　張九齡，字子壽，韶州曲江人。七歲知屬文，擢進士，始調校書郎，
　　以道侔伊呂科為左拾遺，進中書舍人，出為冀州刺史，以母不肯去鄉
　　里，表換洪州都督，徙桂州兼嶺南按察選補使。以張說薦，為集賢院
　　學士。俄拜中書侍郎，同平章事，遷中書令，為李林甫所忮，改尚書
　　右丞相，罷政事，貶荊州長史，請歸還展墓。卒，諡文獻。九齡風度
　　醞藉，在相位，有謇諤匪躬之誠，以直道黜，不戚戚嬰望，惟文史自
　　娛。嘗識安祿山必反，請誅，不許，後明皇在蜀思其言，遣使致祭，
　　卹其家。集二十卷，今編詩三卷。
第129筆
楊炯
　　楊炯，華陰人，幼聰敏博學，善屬文。年十一，舉神童，授校書郎，
　　為崇文館學士，遷詹事司直，恃才簡倨，人不容之。武后時，左轉梓
　　州司法參軍。秩滿，遷婺州盈川令，卒於官。中宗即位，以舊僚贈著
　　作郎。炯聞時人以四傑稱，乃自言曰，吾愧在盧前，恥居王後。張說
　　曰，楊盈川文思如懸河注水，酌之不竭，既優於盧，亦不減王也。有
　　盈川集三十卷，今存詩一卷。
第130筆
宋之問
　　宋之問，一名少連，字延清，虢州弘農人。弱冠知名。初徵，令與楊
　　炯分直內教，俄授雒州參軍，累轉尚方監丞，預修三教珠英，後坐附
　　張易之，左遷瀧州參軍。武三思用事，起為鴻臚丞。景龍中，再轉考
　　功員外郎，時中宗增置修文館學士，之問與薛稷、杜審言首膺其選，
　　轉越州長史。睿宗即位，徙欽州，尋賜死。集十卷，今編詩三卷。
第131筆
崔湜
　　崔湜，字澄瀾，定州人，擢進士第，累轉左補闕，預修三教珠英，附
　　武三思、上官昭容。由考功員外郎驟遷中書舍人，兵部侍郎，俄拜中
　　書侍郎，檢校吏部侍郎，同中書門下平章事，為御史劾奏，貶江州司
　　馬，安樂公主從中申護，改襄州刺史。韋氏稱制，復同中書門下三品
　　。睿宗立，出為華州刺史，除太子詹事。景雲中，太平公主引為中書
　　令。明皇立，流嶺外，以〔嘗〕（常）預逆謀，追及荊州，賜死。湜
　　執政時，年三十八。常暮出端門，緩轡賦詩。張說見之，歎曰，文與
　　位固可致，其年不可及也。詩三十八首。
第132筆
崔液
　　崔液，字潤甫，湜之弟。工五言詩，擢進士第一人。湜常呼其小字曰
　　，海子，我家龜龍也。官至殿中侍御史。友人裴耀卿纂其遺文為集十
　　卷，今存詩十二首。
第133筆
崔滌
　　崔滌，液之弟。多辯智，善諧謔。明皇素與款密，用為祕書監，出入
　　禁中。後賜名澄，從東封，加金紫光祿大夫。存詩一首。
第134筆
王勃
　　王勃，字子安，絳州龍門人，文中子通之孫。六歲善文辭，未冠。應
　　舉及第，授朝散郎。數獻頌闕下，沛王聞其名，召署府修撰。是時諸
　　王鬥雞，勃戲為文，檄英王雞，高宗斥之。勃既廢，客劍南，久之，
　　補虢州參軍。坐事。復除名。勃父福畤。坐勃故。左遷交趾令。勃往
　　交趾省父，渡海溺水，悸而卒，年二十八。勃好讀書，屬文初不精思
　　，先磨墨數升，引被覆面而臥，忽起書之，不易一字。時人謂之腹稿
　　，與楊炯、盧照鄰、駱賓王皆以文章齊名，天下稱王楊盧駱，號四傑
　　。勃有集三十卷，今編詩二卷。
第135筆
王勔
　　王勔，勃之兄也，累官涇州刺史，詩一首。
第136筆
李嶠
　　李嶠，字巨山，趙州贊皇人。兒時夢人遺雙筆，由是有文辭。弱冠擢
　　進士第，始調安定尉，舉制策甲科。武后時，官鳳閣舍人，每有大手
　　筆，皆特命嶠為之。累遷鸞臺侍郎，知政事，封趙國公。景龍中，以
　　特進守兵部尚書同中書門下三品。睿宗立，出刺懷州，明皇貶為滁州
　　別駕，改廬州。嶠富於才思，初與王楊接踵，中與崔蘇齊名，晚諸人
　　沒，獨為文章宿老，一時學者取法焉。集五十卷，今編詩五卷。
第137筆
杜審言
　　杜審言，字必簡，襄陽人。善五言詩，工書翰，少與李嶠、崔融、蘇
　　味道為文章四友。擢進士第，為隰城尉。性矜誕，嘗語人曰：吾文章
　　合得屈宋作衙官，吾之書跡合得王羲之北面。累轉洛陽丞，坐事貶吉
　　州司戶參軍。尋免歸，武后召見，令賦歡喜詩，甚見嘉賞，授著作佐
　　郎，遷膳部員外郎。神龍中，坐交張易之兄弟，流峰州，尋入為國子
　　監主簿、修文館直學士卒。有文集十卷，今編詩一卷。
第138筆
董思恭
　　董思恭，蘇州吳人。高宗時官中書舍人，初為右史，後知考功舉，坐
　　事流死嶺表。所著篇詠，為時所重。今存詩十九首。
第139筆
劉允濟
　　劉允濟（紀事作元濟，字允濟），洛州鞏人。少與絳州王勃齊名，舉
　　本州進士，累除著作佐郎。嘗采摭魯哀公以後至戰國為魯後春秋，表
　　上之，遷左史，兼直弘文館。垂拱中，獻明堂賦，拜著作郎，擢鳳閣
　　舍人。中興初，坐二張昵狎貶官，後為修文館學士卒。集十卷，今存
　　詩四首。
第140筆
邵大震
　　邵大震，字令遠，安陽人，與王勃同時，詩一首。
第141筆
辛常伯
　　辛常伯，駱賓王同時人，詩一首。
第142筆
姚崇
　　姚崇，初名元崇，又名元之，陝州人。貞觀中，應下筆成章舉，授濮
　　州司倉，五遷夏官郎中。時契丹擾河北，軍機填委，元崇剖析若流，
　　則天奇之，超遷夏官侍郎，尋同鳳閣鸞臺平章事。中宗朝，出為刺史
　　。睿宗立，拜兵部尚書，同中書門下，進中書令，後復貶刺史。先天
　　中，還為尚書，知政事，遷紫微令。開元中，與盧懷慎、源乾曜同居
　　宰執，崇獨當重任，明於庶務，斷割不滯，號稱名相。尋薦宋璟自代
　　，以開府儀同三司罷政，仍五日一參，入閣供奉。集十卷，今存詩六
　　首。
第143筆
宋璟
　　宋璟，邢州南和人，登進士第，調上黨尉，為監察御史，遷鳳閣舍人
　　，則天高其才。神龍初，拜黃門侍郎。睿宗朝，以[749] 吏部尚書同
　　中書門下三品。開元初，進御史大夫，出為睦州刺史，徙廣州都督。
　　還，拜尚書兼侍中，封廣平郡公，後以右丞相致仕，璟耿介有大節，
　　立朝屢忤權嬖，被貶黜，卒不改其操。集十卷，今存詩六首。
第144筆
蘇味道
　　蘇味道，趙州欒城人，與里人李嶠俱以文翰顯，時人謂之蘇李。弱冠
　　擢進士第，累轉咸陽尉，裴行儉引管書記。延載中，歷鳳閣舍人、檢
　　校侍郎。證聖元年，出為集州刺史，俄召拜天官侍郎。聖曆初，遷鳳
　　閣侍郎同鳳閣鸞臺三品，前後居相位數載，多識臺閣故事。神龍時，
　　坐張易之黨貶眉州刺史，還為益州長史卒。集十五卷，今編詩一卷。
第145筆
郭震
　　郭震，字元振，魏州貴鄉人。以字顯，少有大志，十八舉進士，為通
　　泉尉。任俠使氣，撥去小節，嘗盜鑄及掠賣部中口千餘，以餉遺賓客
　　。武后召欲詰，既與語，奇之，索所為文章，上寶劍篇，后覽嘉歎，
　　授右武衛鎧曹參軍，進奉宸監丞。久之，拜涼州都督。中宗神龍中，
　　遷左驍衛將軍、安西大都護。睿宗立，召為太僕卿。景雲二年，進同
　　中書門下三品。先天元年，為朔方軍大總管。明年，以兵部尚書復同
　　中書門下三品，封代國公。明皇講武驪山，以軍容不整，流新州。開
　　元元年，起為饒州司馬，道病卒。集二十卷，今編詩一卷。
第146筆
田遊巖
　　田遊巖，京兆三原人，初補太學生。罷歸，遍遊山水，後入箕山，築
　　室許由廟東，自號許由東鄰。調露中，高宗遊嵩山，親至其門，遊巖
　　山衣田冠出拜，帝命左右扶止之，謂曰：先生養道山中，比得佳否？
　　對曰：臣泉石膏盲，煙霞痼疾，既逢聖代，幸得逍遙，敕乘傳赴都，
　　授崇文館學士，進太子洗馬。垂拱中，坐與裴炎善放還山，蠶衣耕食
　　，不交當世，惟與韓法昭、宋之問為方外友。詩一首。
第147筆
王無競
　　王無競，字仲烈，東萊人。氣豪縱，舉下筆成章科，初授縣尉，累遷
　　殿中御史，預修三教珠英。神龍初，出為蘇州司馬，後坐交張易之等
　　再貶嶺南。詩五首。
第148筆
賈曾
　　賈曾，河南洛陽人，以孝聞。景雲中吏部員外郎，明皇在東宮，盛擇
　　宮僚，以曾為太子舍人，直言啟諫，特授中書舍人，以父名忠，固辭
　　，拜諫議大夫。開元中，復拜中書，議者以為曹司嫌名，乃就職，與
　　蘇晉同掌制誥，時號蘇賈。詩五首。
第149筆
李夔
　　李夔，武后時為汴州司戶，詩一首。
第150筆
崔玄童
　　崔玄童，景雲時人，詩一首。
第151筆
何鸞
　　何鸞，景雲時人，詩一首。
第152筆
蔣挺
　　蔣挺，景雲時人，詩一首。
第153筆
崔融
　　崔融，字安成，齊州全節人。擢八科高第，補宮門丞，遷崇文館學士
　　。中宗為太子時，融為侍讀，典東朝章疏。長安中，授著作佐郎，遷
　　右史，進鳳閣舍人，坐附張易之兄弟貶袁州刺史，尋召拜國子司業。
　　融為文華婉典麗，朝廷諸大手筆多手敕委之。卒，諡曰文。集六十卷
　　，今編詩一卷。
第154筆
閻朝隱
　　閻朝隱，字友倩，趙州欒城人。連中進士、孝弟廉讓科，性滑稽，屬
　　辭奇詭。為武后所賞，累遷給事中，預修三教珠英。聖曆中，轉麟臺
　　少監，坐附張易之徙嶺外。景龍時，還為著作郎。先天中，除祕書少
　　監，後貶通州別駕，詩十三首。
第155筆
韋元旦
　　韋元旦，京兆萬年人。擢進士第，補東阿尉，遷左臺監察御史。與張
　　易之為姻屬，易之敗，貶感義尉，後復進用，終中書舍人。詩十首。
第156筆
邵昇
　　邵昇，中宗時人，詩一首。
第157筆
唐遠悊
　　唐遠悊，中宗時人，詩一首。
第158筆
李適
　　李適，字子至，京兆萬年人。擢進士第，調猗氏尉。武后時，預修三
　　教珠英，遷戶部員外郎，兼修書學士。景龍初，擢修文館學士。睿宗
　　朝，終工部侍郎，詩一卷。
第159筆
劉憲
　　劉憲，字元度，宋州寧陵人。弱冠擢進士第，累遷左臺監察御史，貶
　　潾水令，召為鳳閣舍人。神龍初，自吏部侍郎出刺渝州，尋入為修文
　　館學士，歷太子詹事卒。武后時，敕吏部糊名考判求高才，惟憲與王
　　適、司馬鍠、粱載言入第二等。集三十卷，今編詩一卷。
第160筆
高正臣
　　高正臣，廣平人，襄州刺史、衛尉卿，習右軍書法，睿宗最愛其筆。
　　詩二首。
第161筆
崔知賢
　　崔知賢，高宗時人，詩三首。
第162筆
席元明
　　席元明，高宗時人，詩一首。
第163筆
韓仲宣
　　韓仲宣，高宗時人，詩四首。
第164筆
周彥昭
　　周彥昭，高宗時人，詩一首。
第165筆
高球
　　高球，高宗時人，詩二首。
第166筆
弓嗣初
　　弓嗣初，登咸亨二年進士第一人，詩二首。
第167筆
高瑾
　　高瑾，渤海人，士廉之孫，登咸亨元年進士第，詩四首。
第168筆
王茂時
　　王茂時，高宗時人，詩一首。
第169筆
徐皓
　　徐皓，高宗時人，詩一首。
第170筆
長孫正隱
　　長孫正隱，高宗時人，詩二首。
第171筆
高紹
　　高紹，考功郎中，詩一首。
第172筆
郎餘令
　　郎餘令，定州新樂人。博學知名，兼善畫。擢進士第，授霍王元軌府
　　參軍，改著作佐郎，詩一首。
第173筆
陳嘉言
　　陳嘉言，武后時酷吏，詩三首。
第174筆
周彥暉
　　周彥暉，登咸亨五年進士第，詩二首。
第175筆
高嶠
　　高嶠，司門郎中，詩二首。
第176筆
劉友賢
　　劉友賢，高宗時人，詩一首。
第177筆
周思鈞[793]
　　周思鈞，貝州漳南人，與兄北門學士思茂俱早知名。武后時，為太子
　　文學，貶揚州司倉參軍，終中書舍人，詩二首。
第178筆
蘇頲
　　蘇頲，字廷碩，瓌之子。幼敏悟，一覽至千言，輒覆誦。擢進士第，
　　調烏程尉，舉賢良方正，歷監察御史。神龍中，遷給事中、脩文館學
　　士、中書舍人。明皇愛其文，由工部侍郎進紫微侍郎，知政事，與李
　　乂對掌書命。帝曰：前世李嶠、蘇味道，文擅當時，號蘇李。今朕得
　　頲及乂，何愧前人。襲父封爵，號小許公。後罷為益州長史，復入知
　　吏部選事。卒，諡文憲。頲以文章顯，與燕國公張說稱望略等，世稱
　　燕許。集三十卷，今編詩二卷。
第179筆
姜晞
　　姜晞，上邽人，登永隆元年進士第，官工部侍郎、散騎常侍，封金城
　　郡公，詩一首。
第180筆
姜皎
　　姜皎，晞從兄弟。長安中，為尚衣奉御，明皇以藩邸有舊，拜殿中監
　　，封楚國公，恩寵莫比，遷太常卿。後坐貶死，詩一首。
第181筆
蔡孚
　　蔡孚，開元中為起居郎，詩二首。
第182筆
徐晶
　　徐晶，與胡皓、蔡孚同時，官魯郡錄事，詩五首。
第183筆
張敬忠
　　張敬忠，官監察御史，以文吏著稱。張仁亶在朔方，奏判軍事。開元
　　中，為平盧節度使，詩二首。
第184筆
史俊
　　史俊，官監察御史，曾刺巴州，詩一首。
第185筆
徐彥伯
　　徐彥伯，名洪，以字行。兗州□丘人。七歲能為文，對策高第，調永
　　壽尉，蒲州司兵參軍。時司戶韋暠善判，司士李亙工書，而彥伯屬辭
　　，稱河東三絕。屢遷給事中，預修三教珠英，由宗正卿出為齊州刺史
　　。移蒲州，擢修文館學士、工部侍郎，歷太子賓客卒。彥伯文章典縟
　　，晚年好為彊澀之體，頗為後進所效。集二十卷，今編詩一卷。
第186筆
駱賓王
　　駱賓王，義烏人。七歲能屬文，尤妙於五言詩，嘗作帝京篇，當時以
　　為絕唱。初為道王府屬，歷武功主簿，又調長安主簿。武后時，左遷
　　臨海丞，怏怏失志，棄官去。徐敬業舉義，署為府屬，為敬業草檄，
　　斥武后罪狀，后讀之。矍然歎曰：宰相安得失此人。敬業事敗，賓王
　　亡命，不知所終。中宗時，詔求其文。得數百篇，集成十卷，今編詩
　　為三卷。
第187筆
武三思
　　武三思，則天兄子。累官右衛將軍。則天臨朝，擢夏官尚書。及革命
　　，封梁王，尋拜天官尚書。聖曆初，檢校內史，進太子賓客。長安中
　　，其子崇訓尚安樂公主。時三思用事於朝，欲寵異其禮，乃自重光門
　　內行親迎禮，歸於天津橋南私第。又令宰臣李嶠、蘇味道、詞人沈佺
　　期、宋之問等賦花燭行以美之。中宗復位，拜司空，同中書門下三品
　　。猜嫉正士，干黷時政，為節愍太子所誅。詩八首。
第188筆
張易之
　　張易之，定州人，以門蔭累遷尚乘奉御。則天臨朝，與弟昌宗俱入侍
　　禁中，俄為司衛少卿。聖曆二年，置控鶴府，以易之為控鶴監內供奉
　　。久視初，改控鶴府為奉宸府，遂為奉宸令。引詞人閻朝隱、薛稷、
　　員半千並為奉宸供奉，易之、昌宗皆粗能屬文，如應詔和詩，則宋之
　　問、閻朝隱為之代作。詩四首。
第189筆
張昌宗
　　張昌宗，易之弟。初為雲麾將軍，行左千半中郎將，加銀青光祿大夫
　　。佞者奏昌宗是王子晉後身，詞人皆賦詩以美之。崔融作為絕唱，則
　　天詔昌宗撰三教珠英，引文學之士李嶠、張說、宋之問、徐彥伯、富
　　嘉謨等二十六人，分門撰集。書成，加昌宗司僕卿，改春官侍郎。時
　　易之兄弟顓權亂政，後為張柬之等起羽林兵誅之。詩三首。
第190筆
薛曜
　　薛曜，元超子，以文學知名。尚城陽公主，子紹尚太平公主。紹兄顗
　　懼太盛，以間從兄克。克曰：帝甥尚主，由來故事。但以恭慎行之，
　　何懼也。聖曆中，與修三教珠英，官正諫大夫。集二十卷，今存詩五
　　首。
第191筆
楊敬述
　　楊敬述，則天時右玉鈐衛郎將，左奉宸內供奉。詩一首。
第192筆
于季子
　　于季子，咸亨中登進士第，則天時司封員外。詩七首。
第193筆
喬知之
　　喬知之，同州馮翊人，與弟侃、備並以文詞知名，知之尤稱俊才。則
　　天時，累除右補闕，遷左司郎中，為武承嗣所害。詩一卷。
第194筆
喬侃
　　喬侃，知之弟也。開元中，為兗州都督。詩一首。
第195筆
喬備
　　喬備，亦知之弟。則天時，預修三教珠英，終襄陽令。集六卷，今存
　　詩二首。
第196筆
劉希夷
　　劉希夷，一名庭芝，汝州人。少有文華，落魄不拘常格，後為人所害
　　。希夷善為從軍閨情詩，詞旨悲苦，未為人重。後孫昱撰正聲集，以
　　希夷詩為集中之最，由是大為時所稱賞。集十卷，今編詩一卷。
第197筆
陳子昂
　　陳子昂，字伯玉，梓州射洪人。少以富家子，尚氣決，好弋博。後遊
　　鄉校，乃感悔修飭。初舉進士入京，不為人知。有賣胡琴者，價百萬
　　，子昂顧左右，輦千緡市之。眾驚問。子昂曰：余善此。曰：可得聞
　　乎？曰：明日可入宣陽里？如期偕往，則酒肴畢具。奉琴語曰：蜀人
　　陳子昂，有文百軸，不為人知。此賤工之伎，豈宜留心，舉而碎之。
　　以其文百軸遍贈會者，一日之內，名滿都下。擢進士第，武后朝，為
　　靈臺正字。數上書言事，遷右拾遺。武攸宜北討，表為管記。軍中文
　　翰，皆委之子昂。父為縣令段簡所辱，子昂聞之，遽還鄉里。簡乃因
　　事收繫獄中，憂憤而卒。唐興，文章承徐庾餘風，駢麗穠縟。子昂橫
　　制頹波，始歸雅正。李杜以下，咸推宗之。集十卷，今編詩二卷。
第198筆
張說
　　張說，字道濟，一字說之，洛陽人。武后策賢良方正，說所對第一。
　　授左補闕，擢鳳閣舍人，忤旨，配流欽州。中宗召還，累遷工部、兵
　　部侍郎、修文館學士。睿宗拜為中書侍郎，知政事。開元初，進中書
　　令，封燕國公，尋出刺相州，左轉岳州，召拜兵部尚書，知政事，敕
　　令巡邊，後為集賢院學士、尚書左丞相。卒，諡文貞。說為人敦氣義
　　，重然諾，喜延納後進，朝廷大述作，多出其手，與蘇頲號燕許大手
　　筆。謫岳州後，詩益悽惋，人謂得江山之助。集三十卷，內詩九卷，
　　今編詩五卷。
第199筆
張均
　　張均，說長子。開元中，歷官大理卿，受祿山偽命為中書令。肅宗立
　　，免死，長流合浦，集二十卷，今存詩七首。
第200筆
張垍
　　張垍，說次子，尚寧親公主，拜駙馬都尉。許於禁中置內宅，侍為文
　　章，坐事，出為盧溪司馬，入為太常卿。祿山亂，受偽相命，死賊中
　　。詩一首。
第201筆
韋嗣立
　　韋嗣立，字延搆，鄭州人，第進士。則天時，拜鳳閣侍郎，同鳳閣鸞
　　臺平章事。神龍中，為修文館大學士，與兄承慶代相，嘗於驪山搆別
　　業。中宗臨幸，令從官賦詩，自為製序，因封為逍遙公。睿宗時，拜
　　中書令。開元中，謫岳州別駕，遷辰州刺史卒，詩八首。
第202筆
魏奉古
　　魏奉古，制舉擢第，授雍丘尉。強記，一覽便諷，人稱為聰明尉，終
　　兵部侍郎，詩一首。
第203筆
崔日知
　　崔日知，字子駿，日用從父兄也。有吏幹，景雲中，為洺州司馬。以
　　討譙王重福功，累遷京兆尹。為御史李如璧所劾，左遷歙縣丞，後為
　　太常卿。自以歷任年久，每朝士參集，常與尚書同列，時人號為尚書
　　裏行。詩二首。
第204筆
崔泰之
　　崔泰之，鄢陵人，以職方郎中預誅二張。開元中，官工部尚書。詩三
　　首。
第205筆
魏知古
　　魏知古，深州人。性方直，有才名，弱冠舉進士。長安中，歷鳳閣舍
　　人。神龍初，擢吏部侍郎。睿宗即位，以瀋邸故吏，召拜黃門侍郎，
　　遷散騎常侍，同平章事。開元初，改紫微令，終工部尚書，所薦洹水
　　令呂太一、蒲州司功參軍齊澣、內率騎曹參軍柳澤、密尉宋遙、左補
　　闕袁暉、右補闕封希顏、伊闕尉陳希烈，皆為聞人。宋璟嘗稱曰：叔
　　向古之遺直，子產古之遺愛，能兼之者，其在魏公。集七卷，今存詩
　　五首。
第206筆
李乂
　　李乂，字尚真，趙州房子人。年十二，工屬文，第進士，茂才異等，
　　調萬年尉。長安中，擢監察御史，遷中書舍人，修文館學士。睿宗朝
　　，進吏部侍郎，改黃門侍郎，中山郡公。開元初，轉紫微侍郎，未幾
　　，除刑部尚書。卒，年六十八。居官沈正方雅，識治體，時稱有宰相
　　器。與兄尚一、尚貞，俱以文章見稱。有李氏花萼集。乂與蘇頲對掌
　　綸誥，明皇比之味道與嶠，並稱蘇李。今編詩一卷。
第207筆
盧藏用
　　盧藏用，字子潛，幽州范陽人。舉進士，不調，隱居終南。長安中，
　　召授左拾遺。中宗朝，歷中書舍人，黃門侍郎，修文館學士，以附太
　　平公主，流驩州。詩八首。
第208筆
岑羲
　　岑羲，字伯華，文本之孫，第進士。則天時，為天官員外郎。中宗朝
　　，同中書門下三品。景雲初，進侍中，封南陽郡公，坐豫太平公主謀
　　，伏誅。詩六首。
第209筆
薛稷
　　薛稷，字嗣通，汾陰人，道衡曾孫，魏徵外甥也，擢進士第。景龍中
　　，昭文館學士。睿宗立，拜中書侍郎，參知機務，歷太子少保，以翊
　　贊功封晉國公。工書畫，詩十四首。
第210筆
馬懷素
　　馬懷素，字惟白，潤州丹徒人，擢進士第。長安中，為監察御史，守
　　正不阿。開元初，拜戶部侍郎，昭文館學士。卒，諡曰文，詩十二首
　　。
第211筆
富嘉謨
　　富嘉謨，雍州武功人，舉進士。長安中，累官晉陽尉，預修三教珠英
　　。中興初，歷左臺御史，與吳少微友善，屬詞並以經典為本，文體一
　　變，號為富吳體。張說稱其文如孤峰絕岸，壁立萬仞，濃雲鬱興，震
　　雷俱發，誠可畏也。若施於廊廟，則駭矣。集十卷。今存詩一首。
第212筆
吳少微
　　吳少微，新安人，舉進士，累至晉陽尉，與富嘉謨同官，中興初，以
　　韋嗣立薦，拜右臺御史，嘗為并州長史張仁亶撰進九鼎銘表，集十卷
　　，今存詩六首。
第213筆
員半千
　　員半千，晉州臨汾水，本名餘慶。其師王義方器之曰，五百歲一賢者
　　生，子宜當之，因改名半千。應八科師舉，授武陟尉。歲旱，發粟賑
　　饑，為薛元超所稱。垂拱中，補左衛冑曹，充吐蕃宣慰使，則天曰，
　　久聞卿名，謂是古人。不意乃在朝列，即使入閣供奉。證聖中，為弘
　　文館學士，仍分日待制，五遷正諫大夫，預修三教珠英。中宗時，為
　　濠州刺史。睿宗徵拜自太子右諭德，兼崇文館學士，性樂山水。開元
　　中，卜居堯山，年九十四卒。集十卷，今存詩三首。
第214筆
王適
　　王適，幽州人。則天時，敕吏部糊名考選人判，以求才俊。適與劉憲
　　、司馬鍠、梁載言相次入第二等。官至雍州司功參軍，詩五首。
第215筆
閭丘均
　　閭丘均，益州成都人，以文章著稱。景龍中，為安樂公主所薦，拜太
　　常博士。主敗，坐貶循州司倉。集十卷，今存詩一首。
第216筆
齊澣
　　齊澣，字洗心，定州義豐人。聖曆中，制科登第，調蒲州司法參軍，
　　歷監察御史。開元中，遷中書舍人，論駁書詔，皆準古義。宋璟，蘇
　　頲並重之，與修四庫群書。杜暹表宋璟為吏部尚書，澣及蘇晉為侍郎
　　，時稱高選，後為江南採訪使，以瓜步多風濤，乃移漕路於京口，又
　　立伊婁埭，迄今利濟，終平陽太守。詩二首。
第217筆
祝欽明
　　祝欽明，字文思，京兆始平人，舉明經。長安元年，累遷太子率更令
　　，兼崇文館學士。中宗在春宮，欽明充侍讀。及即位，擢拜國子祭酒
　　，同中書門下三品，歷刑部、禮部二尚書。嘗與群臣侍宴，欽明自言
　　能八風舞，據地搖頭，睆目顧盼。吏部侍郎盧藏用歎曰：祝公是舉，
　　五經掃地矣。景雲初，為侍御倪若水所劾，貶饒州刺史。詩一首。
第218筆
劉知幾
　　劉知幾，後名子玄，以詞學知名。弱冠舉進士，授獲嘉主簿。證聖中
　　，詔九品已上各言時政，知幾上陳四事，詞甚切直，累遷左史，擢鳳
　　閣舍人。景龍初，轉太子中允，仍修國史，時監修者多，知幾奏記蕭
　　至忠言五不可，以為汗青無日，頭白可期。又著史通二十卷，備論史
　　策之體，徐堅重其書，謂居史職者宜置座右。景雲中，遷太子左庶子
　　，兼崇文館學士。開元初，為左散騎常侍。在史職二十年，嘗對鄭惟
　　忠曰：史才須有三長，才也、學也、識也，時人以為知言，詩一首。
　　[1017]。
第219筆
胡雄
　　胡雄，開元時人，詩一首。
第220筆
張齊賢
　　張齊賢，聖曆初為太常奉禮郎，累遷諫議大夫，詩一首。
第221筆
鄭善玉
　　鄭善玉，開元時人，詩一首。
第222筆
丘悅
　　丘悅，開元時人，詩一首。
第223筆
沈佺期
　　沈佺期，字雲卿，相州內黃人，善屬文，尤長七言之作。擢進士第，
　　長安中，累遷通事舍人，預修三珠教英，轉考功郎給事中，坐交張易
　　之，流驩州，稍遷台州錄事參軍，神龍中，召見，拜起居郎，修文館
　　直學士，歷中書舍人。太子少詹事，開元初年，建安後，訖江左，詩
　　律屢變。至沈約、庾信，以音韻相婉附，屬對精密，及佺期與宋之問
　　，尤加靡麗，回忌聲病，約句準篇，如錦繡成文，學者宗之，號為沈
　　宋。語曰：蘇李居前，沈宋比肩。集十卷，今編詩三卷。
第224筆
趙冬曦
　　趙冬曦，定州人。進士擢第，歷左拾遺。開元初，遷監察御史，坐事
　　流岳州。時與刺史張說數賦詩相倡和。後召還復官，累遷中書舍人，
　　內供奉，終國子祭酒。冬曦兄冬日、弟和璧等六人，韋述弟亦六人，
　　並詞學登科。張說稱之曰，韋趙昆季，人之杞梓。詩十九首。
第225筆
尹懋
　　尹懋，河間人，為張說岳州從事，官補闕。詩四首。
第226筆
王琚
　　王琚，懷州河內人。神龍初，為駙馬王同皎所器，預謀刺武三思。後
　　太平公主謀逆，琚勸明皇先事誅之，薦張說、劉幽求、郭元振等與決
　　議。事平，進戶部尚書，眷委特異，參豫大政，時號內宰相。後以讒
　　見疏。歷典外郡，卒為李林甫所搆。貶死。詩四首。
第227筆
陰行先
　　陰行先，開元間，為張說湘州從事。詩一首。
第228筆
王熊
　　王熊，潭州都督。詩二首。
第229筆
梁知微
　　梁知微，嗣聖初，登進士第，嘗守潭州，與張說相贈答。詩一首。
第230筆
李伯魚
　　李伯魚，臨淄人，善為文。登開元六年進士第，擢校書郎，出為青州
　　司公。詩一首。
第231筆
楊重玄
　　楊重玄，開元進士。詩一首。
第232筆
朱使欣
　　朱使欣，張說同時人。詩一首。
第233筆
張循之
　　張循之，洛陽人，與弟仲之並以學業著名。則天時，上書忤旨，被誅
　　。詩六首。
第234筆
王晙
　　王晙，滄州景城人。擢明經第，調清苑尉，歷殿中侍御使，出為渭南
　　尉。景龍末，授桂州都督，累遷太僕少卿、隴右群牧使。開元二年，
　　襲吐蕃於臨洮，以功加銀青光祿大夫，進并州都督長史。又以破突厥
　　功，拜兵部尚書，朔方軍大總管。後代張說為兵部尚書，同中書門下
　　三品，充朔方軍節度大使，終戶部尚書，朔方節度。詩一首。
第235筆
張柬之
　　張柬之，字孟將，襄陽人。涉獵經史，尤好三禮。舉進士，賢良對策
　　第一，授監察御史。聖歷中，為鳳閣舍人，弘文館[1066]學士。長安
　　中，令舉宰相材，以姚崇薦，遷鳳閣侍郎，知政事。及誅二張兄弟，
　　柬之首謀也。中宗即位，以功擢天官尚書，封漢陽王，遷中書令。為
　　武三思所搆，貶死。集十卷，今存詩五首。
第236筆
袁恕己
　　袁恕己，滄州東光人。長安中，歷司刑少卿，預誅二張，又從相王統
　　南衙兵，備非常。以功為中書侍郎，進中書令，封南陽郡主，後貶死
　　環州。詩一首。
第237筆
劉幽求
　　劉幽求，冀州武強人。聖歷中，舉制科，中第。臨淄王入誅韋庶人，
　　幽求預參大策，是夜所下制敕百餘道，皆出其手，以功授中書舍人，
　　睿宗即位，行尚書右丞，遷吏部尚書，拜侍中。開元初，改尚書左右
　　僕射為左右丞相，乃以幽求為左丞相。後坐怨望，貶卒。詩一首。
第238筆
章玄同
　　章玄同，武后時人。久視中，張錫為相，請還廬陵王，坐流循州，玄
　　同有流所贈詩，蓋亦當時貶謫者。詩一首。
第239筆
王易從
　　王易從，中宗朝為鄠縣尉，張仁愿奏分判軍事。詩一首。
第240筆
盧僎
　　盧僎，吏部尚書從愿之從父也。自聞喜尉入為學士，終吏部員外郎。
　　詩十四首。
第241筆
牛鳳及
　　牛鳳及，長壽中撰唐書，劉軻與馬植論史官書，嘗稱之。詩一首。
第242筆
司馬逸客
　　司馬逸客，則天朝，嘗從相王北征，李乂有詩送之，稱為員外。詩一
　　首。
第243筆
王紹宗
　　王紹宗，字承烈，揚州江都人。嗜學，尤工草隸。家貧，常傭力寫佛
　　經以自給。徐敬業逼之，不起。則天時，拜太子文學，累轉秘書少監
　　。詩一首。
第244筆
鄭遂初
　　鄭遂初，萬歲通天中登第。詩一首。
第245筆
李崇嗣
　　李崇嗣，則天時奉宸府主簿。聖曆中，曾奉敕預柬觀修書，見沈佺期
　　黃口贊序。詩三首。
第246筆
東方
　　東方，則天時為左使，嘗云百年後可與西門豹作對。陳子昂寄東方
　　左史修竹篇書，稱其孤桐篇骨氣端翔，音韻頓挫，不圖正始之音，復
　　睹於茲。今失傳。存詩四首。
第247筆
張楚金
　　張楚金，年十七，與兄越石同以茂才擢第，歷秋官尚書。詩一首。
第248筆
房融
　　房融，河南人，則天時為相。神龍元年，貶死高州。好浮屠法，嘗於
　　嶺外筆受楞嚴經。詩一首。
第249筆
呂太一
　　呂太一，景雲中為洹水令，魏知古表奏之。又嘗與中書舍人苗延嗣，
　　考功員嘉靖，侍御史崔訓，皆為張嘉貞所薦。詩語曰：「令君四俊，
　　苗呂員訓。」詩一首。
第250筆
張紘（一作汯）
　　張紘，久視中登第，與呂太一同官監察御史，後自左拾遺貶許州司戶
　　。詩三首。
第251筆
鄭蜀賓
　　鄭蜀賓，滎陽人，善五言詩。長壽中，終縣尉。詩一首。
第252筆
宋務光（一作宋先）
　　宋務光，字子昂，一名烈，汾州西河人。舉進士及第，調洛陽尉，遷
　　右衛騎曹參軍。神龍初，上封事直諫，不省，俄以監察御史巡察河南
　　道。考最，進殿中右臺御史。詩一首。
第253筆
李景伯
　　李景伯，懷遠子。景龍中，為給事中，遷諫議大夫。中宗嘗宴侍臣及
　　朝集使，酒酣，令各為回波辭，眾皆為諂佞，景伯獨不然。蕭至忠稱
　　之曰：此真諫官也。終散騎常侍。詩一首。
第254筆
李行言
　　李行言，隴西人，兼文學幹事。中宗時，為給事中，能唱步虛歌。七
　　月七日兩儀殿會宴，帝命為之，行言於御前長跪，作三洞道士音詞，
　　歌數曲，時論鄙之。詩一首。
第255筆
郭利貞
　　郭利貞，神龍中為吏部員外，賦上元詩，與蘇味道、崔液並為絕唱。
　　詩一首。
第256筆
元希聲
　　元希聲，河南人，七歲善屬文，舉進士，累官司禮博士，預修三教珠
　　英。景龍初，進吏部侍郎。集三十卷，今存詩八首。
第257筆
李澄之
　　李澄之，尉氏人，以五言詩名。神龍中，蹉跌不遇，年六十餘，為宋
　　州參軍卒。詩一首。
第258筆
李如璧
　　李如璧，睿宗朝為御史。詩一首。
第259筆
洪子輿
　　洪子輿，睿宗時官侍御史，姜晦時為中丞，諷劾韋安石，子輿不從。
　　詩一首。
第260筆
寇泚
　　寇泚，中宗朝為長安尉，張仁愿在朔方，奏用分判軍事。開元十三年
　　，帝自擇刺史，泚由兵部侍郎出守宋州，賦詩祖餞。詩一首。
第261筆
吳兢
　　吳兢，汴州浚儀人。博通經史，魏元忠、朱敬則深器之。薦其有史才
　　，因令直史館。神龍中，遷右補闕，與韋承慶、崔融等撰則天實錄。
　　開元中，歷修文館學士，居史職殆三十年，序事簡要，人皆稱之。出
　　為荊州司馬，以史稿自隨。蕭嵩監修國史，奏取兢所撰，得六十五卷
　　。累遷台、洪、饒、蘄四州刺史。天寶初，為鄴郡太守，入為恆王傅
　　。嘗以梁、陳、齊、周、隋五代史繁雜，乃別撰名史，文傷疏略，卒
　　年八十餘。卒後，其子進兢所撰唐史八十餘卷，事多紕繆。不逮壯年
　　，兢家多藏書，嘗錄其卷第，號吳氏西齋書目。詩二首。
第262筆
武平一
　　武平一，名甄，以字行。后族，穎川郡王載德子。博學，通春秋。后
　　在時，畏禍不與事，隱嵩山，修浮屠法，屢詔不應。中宗復位，平一
　　居母喪，迫召為起居舍人，丐終制，不許。景龍二年，兼修文館直學
　　士，遷考功員外郎。雖預宴遊，嘗因詩規戒。明皇初，貶蘇州參軍，
　　徙金壇令。既謫，名亦不衰，開元末卒。詩一卷。
第263筆
趙彥昭
　　趙彥昭，字奐然，甘州張掖人。少豪邁，風骨秀爽。及進士第，調南
　　部尉，歷左臺監察御史。中宗景龍中，累遷中書侍郎，同中書門下平
　　章事。睿宗立，出為宋州刺史，入為吏部侍郎，遷刑部尚書，封耿國
　　公，尋貶江州別駕卒。編詩一卷。
第264筆
蕭至忠
　　蕭至忠，德言曾孫，少為畿尉，以清謹稱。神龍初，自吏部員外擢御
　　史中丞，遷吏部侍郎，掌選事，請謁杜絕。尋遷中書侍郎，兼中書令
　　。睿宗立，出為晉州刺史。先天二年，復為中書令，與竇懷貞、魏知
　　古、崔湜、陸象先、徐堅等撰姓族系錄二百卷。書成，加爵，後坐附
　　太平公主伏誅。詩九首。
第265筆
李迥秀
　　李迥秀，字茂之，涇陽人。初為相州參軍，後累官鳳閣舍人。長安中
　　，同平章事。中宗朝，終兵部尚書。卒，贈侍中。詩四首。
第266筆
楊廉（一作庶）
　　楊廉，自省郎為給事中。詩二首。
第267筆
韋安石
　　韋安石，京兆萬年人。舉明經，久視中，以鸞臺侍郎同鳳閣鸞臺平章
　　事，數折辱二張、三思。復相中宗，不附太平公主。睿宗時，為姜皎
　　所搆，貶卒。詩三首。
第268筆
竇希玠
　　竇希玠，扶風人。中宗時為禮部尚書。開元初，太子少傅、開府儀同
　　三司，世為外戚，貴盛莫比。詩一首。
第269筆
陸景初
　　陸景初，蘇州吳人。宰相元方子，景雲中，與崔湜同知政事。睿宗以
　　其能紹先葉，賜名象先。詩一首。
第270筆
鄭南金
　　鄭南金，中宗時人。詩一首。
第271筆
李咸
　　李咸，中宗時學士。詩一首。
第272筆
趙彥伯
　　趙彥伯，中宗時弘文館學士。詩三首。
第273筆
于經野
　　于經野，中宗時為戶部尚書。詩一首。
第274筆
盧懷慎
　　盧懷慎，滑州人。第進士，歷監察御史，遷右御史臺中丞，黃門侍郎
　　。開元初，進同紫微黃門平章事。卒，諡文成。詩二首。
第275筆
辛替否
　　辛替否，字協時，京兆萬年人。景龍中為左拾遺，以直諫名。睿宗朝
　　遷右臺殿中侍御史。開元中，終穎王府長史。詩一首。
第276筆
王景
　　王景，太原人，為司門員外郎，萊州刺史。詩一首。
第277筆
畢乾泰
　　畢乾泰，景龍時人。詩一首。
第278筆
麴瞻
　　麴瞻，景龍時人。詩一首。
第279筆
樊忱
　　樊忱，神龍初為地官侍郎。詩一首。
第280筆
孫佺
　　孫佺，字麟德，汝州人，宰相處約子。中宗時為幽州都督。詩一首。
第281筆
李從遠
　　李從遠，景龍時人。詩一首。
第282筆
周利用
　　周利用，中宗時，與御史大夫鄭惟忠同送金城公主和蕃。詩一首。
第283筆
張景源
　　張景源，中宗時官補闕。詩一首。
第284筆
李恆
　　李恆，進士第，官安陽令。詩一首。
第285筆
張錫
　　張錫，武城人，文琮子。則天時為鳳閣侍郎同平章事，請還盧陵王，
　　坐流循州。韋后臨朝，復相。旬日，出刺絳州。詩二首。
第286筆
解琬
　　解琬，魏州元城人。中幽素科，調新政尉，除監察御史，習邊事。景
　　龍中，遷御史大夫，兼朔方行軍大總管，守邊積二十年。開元中，終
　　同州刺史。詩二首。
第287筆
鄭愔
　　鄭愔，字文靖，滄州人。年十七，進士擢第。天后時，張易之兄弟薦
　　為殿中侍御史，易之敗，貶宣州司戶，既而附武三思，累遷吏部侍郎
　　，後預譙王重福謀，被誅。詩一卷。
第288筆
源乾曜
　　源乾曜，相州臨漳人，舉進士。景雲中，累遷諫議大夫。開元初，以
　　太常卿姜皎薦，拜少府少監，兼邠王府長史，尋遷戶部侍郎，轉尚書
　　左丞，擢黃門侍郎，同平章事，進位侍中，後拜尚書左丞相，與張嘉
　　貞、張說相次知政事，終太子少傅。詩四首。
第289筆
徐堅
　　徐堅，字元固，湖州人，舉進士。聖曆中為東都留守判官，專主表奏
　　。王方慶稱為掌綸誥之選。楊再思亦曰：此鳳閣舍人樣。與徐彥伯、
　　劉知幾、張說同修三教珠英，搆意撰錄，具為條流。書成，遷司封員
　　外郎。中宗時，為給事中。睿宗朝，自刑部侍郎拜散騎常侍。開元中
　　，改麗正書院為集賢院，以堅為學士，副張說知院事。堅多識典故，
　　前後修撰格式、氏族及國史等。凡七入書府，又討集前代文詞故實，
　　為初學記。堅與父齊聃俱以詞學著聞，長姑為太宗充容，次姑為高宗
　　倢妤，並有文藻，議者方之漢世班氏。集三十卷，今存詩九首。
第290筆
源光裕
　　源光裕，乾曜從孫，累官中書舍人，刪定開元新格，進尚書左丞，終
　　鄭州刺史。詩一首。
第291筆
李元紘
　　李元紘，字大綱，京兆萬年人。本姓丙氏，曾祖粲率眾歸高祖，因賜
　　姓。元紘初為雍州司戶，太平公主占民碾磑，元紘斷還民，雍州長史
　　竇懷貞懼勢，促令改斷。元紘大署判後曰：南州可移，此斷不可搖。
　　開元初，擢京兆尹，帝欲用為尚書，執政以其資淺，乃拜戶部侍郎，
　　同中書門下平章事。元紘當國峻崖，檢抑奔競，家無儲積，宋璟嘗稱
　　之。詩三首。
第292筆
斐漼
　　斐漼，絳州聞喜人，應大禮舉，累官監察御史，三遷中書舍人。開元
　　中，拜吏部侍郎，典選數年，多所甄拔，再轉黃門侍郎。漼早與張說
　　善，說為相，數薦之，漼長於敷奏，上亦自嘉重，由是擢為吏部尚書
　　，太子賓客。詩四首。
第293筆
劉昇
　　劉昇，德威之後，能文章，善草隸，官中書舍人。詩一首。
第294筆
蕭嵩
　　蕭嵩，梁宣帝裔孫，初與陸象先為僚婿。象先，相門子。嵩尚未入仕
　　，相者曰：陸郎十年內，位極人臣，然不及蕭郎，一門盡貴，官高多
　　壽。景雲元年，嵩為醴泉尉，時象先已為中書侍郎，引為監察御史，
　　驟遷殿中。開元初，拜中書舍人，與王丘、齊澣同列，未之異，獨姚
　　崇許其致遠。三遷尚書左丞，尋以兵部尚書節度河西，以破吐蕃功。
　　入為中書令，遙領河西節度。終太子太師，年八十餘。子衡，尚新昌
　　公主，以三品就養，時論榮之。詩二首。
第295筆
韋抗
　　韋抗，安石從父兄子，弱冠舉明經，累官吏部郎中，以清謹著稱，遷
　　御史中丞。開元中，自左庶子出為益州長史，入拜黃門侍郎，終刑部
　　尚書。所薦梁昇卿、王倕、王燾皆為顯人。詩一首。
第296筆
李暠
　　李暠，清河王孝節孫。開元初汝州刺史，入為太常少卿，三遷黃門侍
　　郎，兼太原尹，仍充諸軍節度使。俄拜工部尚書，東都留守，持節使
　　吐蕃。既還，金城公主請定漢蕃界，樹碑赤嶺，以奉使稱職，轉兵部
　　尚書，終太子少傅。詩一首。
第297筆
韋述
　　韋述，京兆人，家有書二千卷，兒時記覽皆遍。綴文，操牘便就。舉
　　進士時甚少，儀形眇小，考功郎宋之問曰：韋學士童年有何事業？對
　　曰：性好著書。之問曰：本求異才，果得遷固。開元中，詔馬忙素編
　　次圖書，乃奏用元行沖、齊澣、王珣、吳兢並述等二十六人，同於祕
　　閣詳錄四部書。五年而成，述好譜學，又於柳沖姓族系錄外，撰開元
　　譜二十卷。張說引為集賢院直學士，累遷尚書工部侍郎。在書府四十
　　年，居史職二十年，勒成國史，事簡記詳。蕭潁士以為譙周、陳壽之
　　流。後陷賊，流渝州卒。詩四首。
第298筆
陸堅
　　陸堅，河南洛陽人，善書。初為汝州參軍，再遷通事舍人，以給事中
　　兼學士。初名友悌，明皇嘉其剛正，更賜名，為中書舍人，以集賢學
　　士供儗太厚，議白罷之。張說曰：麗正乃天子禮樂之司，所費細而所
　　益者大，陸生之言，蓋未達耶。帝知，遂薄堅。詩一首。
第299筆
程行諶
　　程行諶，與鄠縣尉裴子餘同舍，行諶以文法稱，而子餘以儒顯。長史
　　陳崇業曰：蘭菊異芬，無可廢者。詩一首。
第300筆
褚琇
　　褚琇，開元時人。詩一首。
第301筆
裴光庭
　　裴光庭，字連城，絳州聞喜人，行儉之子，母庫狄氏，則天時召入宮
　　，甚見親待，光庭由是累遷太常丞，以武三思婿坐貶郢州司馬。開元
　　中，擢兵部郎中，從東封還，拜中書侍郎，同平章事。從謁諸陵，拜
　　侍中，兼吏部尚書，加弘文館學士。撰瑤山往則，維城前規二篇獻之
　　。手制褒美，其為吏部。因行儉長名榜，為循資格，并促選限，任門
　　下省主事[1120]閻麟之專主選官，每麟之裁定，光庭隨而下筆，時人
　　語曰：麟之〔口〕（手），光庭〔手〕（口）。博士孫琬以其用循資
　　格非獎勸之道，諡為克。詩一首。
第302筆
宇文融
　　宇文融，京兆萬年人。明辨，有吏幹。開元初，拜監察御史，充使搜
　　括戶口，奏置勸農判官十人，分行天下，頗擾人不便。進御史中丞，
　　出為魏州刺史。請復九河舊道，開稻田以利人，迴易陸運。入為鴻臚
　　卿，兼戶部侍郎，轉黃門侍郎，同中書門下平章事。薦宋璟為右丞相
　　，裴耀卿、許景先為侍郎。甚允朝廷之望，未幾罷相，坐事貶嚴州卒
　　。詩一首。
第303筆
崔沔
　　崔沔，字善沖，京兆長安人。事親至孝，應制舉，高第。俄被黜落者
　　所援，則天令所司重試，沔對策又工於前，為天下第一。岑羲器之曰
　　：今之詵也。特薦為左補闕。開元中，拜中書侍郎，出為魏州刺史
　　。徵還，分掌十銓，以清直歷祕書監。太子賓客，沔深明禮經，詳定
　　宗廟籩豆之數及六親服紀，多所建議。詩一首。
第304筆
崔尚
　　崔尚，登久視六年進士第，官祠部郎中。詩一首。
第305筆
胡皓
　　胡皓，開元中人。張孝暠出塞，皓與張九齡、韓休、崔沔、王翰、賀
　　知章撰送行詩，號朝英集。詩六首。
第306筆
李適之
　　李適之，一名昌，恆山王承乾之孫。開元中，累官通州刺史，擢秦州
　　都督，轉陝州刺史。入為河南尹，拜御史大夫，歷刑部尚書。天寶元
　　年，代牛仙客為左相。李林甫搆之，罷知政事。守太子少保，尋貶宜
　　春太守。詩二首。
第307筆
房琯
　　房琯，字次律，河南人，則天時平章事融之子，以門蔭補弘文生。開
　　元中，明皇將封岱岳，琯撰封禪書以獻。張說奇其才，授祕書省校書
　　郎，又應堪任縣令舉，為盧氏令，尋拜監察御史。天寶初，遷主客員
　　外，累憲部侍郎。明皇幸蜀，琯獨馳赴行在，上大悅，即日拜文部尚
　　書，同平章事。與左相韋見素等奉冊靈武，因陳時事，言詞慷慨，肅
　　宗為之改容，詔持節充招討節度等使，後為賀蘭進明所搆，罷相，尋
　　貶邠州刺史。詩一首。
第308筆
李泌
　　李泌，字長源，京兆人，七歲知為文，明皇召令供奉東宮。肅宗即位
　　，參預軍國大議，拜銀青光祿大夫，仍請還山。代宗朝，召為翰林學
　　士，尋為杭州刺史。德宗幸奉天，徵授散騎常侍。貞元中，拜中書侍
　　郎平章事，封鄴縣侯。集二十卷，今存詩四首。
第309筆
郭子儀
　　郭子儀，華州鄭人，以武舉起家，後平安祿山、史思明之亂，累官至
　　中書令，封汾陽王，賜號尚父，年八十五卒。贈太師，諡忠武。詩二
　　首。
第310筆
張諤
　　張諤，景龍中登進士第。仕為陳王掾，岐王範雅好儒士，諤與閻朝隱
　　、劉庭琦、鄭繇等皆從之遊，賦詩飲酒。後坐貶山茌丞。詩十二首。
第311筆
劉庭琦
　　劉庭琦，開元時人，終雅州司戶。詩四首。
第312筆
鄭繇
　　鄭繇，鄭州人，嗣聖元年登進士第，開元初為岐王長史。詩二首。
第313筆
韓休
　　韓休，京兆長安人，舉賢良，累官禮部侍郎。開元二十一年，拜黃門
　　侍郎，與蕭嵩同秉政。休敷陳治道，多鯁直，帝重之，終太子少師，
　　諡文忠。詩三首。
第314筆
許景先
　　許景先，義興人，舉進士，授夏陽尉。神龍初，拜左拾遺，擢中書舍
　　人，與齊澣、王丘、韓休、張九齡更知制誥，俱以文翰見稱。開元中
　　，帝自擇刺史，景先首中其選。自吏部侍郎出為虢州刺史，卒侍中。
　　詩五首。
第315筆
王丘
　　王丘，字仲山，相州安陽人，舉制科中第，自偃師主簿擢監察御史。
　　開元初，遷紫微舍人，吏部侍郎。其獎用如孫逖、張晉明、王泠然，
　　皆一時茂秀。蕭〔嵩〕（暠）引與當國，丘固辭，盛推韓休。休秉政
　　，薦為御史大夫，終禮部尚書。詩三首。
第316筆
蘇晉
　　蘇晉，數歲能屬文，作八卦論。吏部侍郎房穎叔、祕書少監王紹，見
　　而歎曰：後來之王粲也。應進士，又舉大禮科，皆上第。先天中，累
　　遷中書舍人，崇文館學士。明皇監國，每有制命，皆晉及賈曾稿定，
　　數進讜言。以父珦年老，乞解職歸侍。開元十四年，為吏部侍郎，知
　　選事，多賞拔，終太子左庶子。詩二首。
第317筆
崔禹錫
　　崔禹錫，字洪範，融之子，登顯慶三年進士第。開元中，為中書舍人
　　，卒贈定州刺史。詩一首。
第318筆
張嘉貞
　　張嘉貞，蒲州猗氏人，以五經舉，補平鄉尉。則天召見，與語大悅，
　　擢監察御史，累遷中書舍人。開元中，拜中書令[1137]後出為定州刺
　　史，知北平軍事。將行，上自賦詩，詔百僚出餞於上東門外。嘉貞至
　　州，於恆嶽廟中立頌，自為文書石，累封河東侯。詩三首。
第319筆
盧從愿
　　盧從愿，字子龔，相州臨漳人。弱冠舉明經，又應制舉，拜右拾遺。
　　歷殿中侍御史，累遷中書舍人。睿宗踐阼，拜吏部侍郎，精心典選，
　　有美譽。開元末，以吏部尚書致仕。詩二首。
第320筆
袁暉
　　袁暉，以魏知古薦，為左補闕。開元中，馬懷素請校正群集，暉自邢
　　州司戶參軍預焉。詩八首。
第321筆
王光庭
　　王光庭，與張說善。說贈詩云：同居洛陽陌，蓋亦洛陽人也。詩二首
　　。
第322筆
徐知仁
　　徐知仁，開元時人。詩一首。
第323筆
席豫
　　席豫，字建侯，襄陽人，徙家河南，進士及第。開元中，累官考功員
　　外郎，典舉得士，三遷中書舍人，與韓休、許景先、徐安貞、孫逖相
　　次掌制誥，皆有能名。天寶初，改尚書左丞，檢校禮部尚書。明皇登
　　朝元閣賦詩，群臣屬和，帝以豫詩最工，詔曰，詩人之首出，作者之
　　冠冕也。詩五首。
第324筆
韓思復
　　韓思復，字紹出，京兆長安人，舉秀才高第，調梁府倉曹參軍，累遷
　　中書舍人。開元初，擢諫議大夫，出為德州刺史，拜黃門侍郎，遷御
　　史大夫，復出刺襄州，還拜太子賓客，卒諡文。明皇親題其碑曰：有
　　唐忠孝韓長山之墓。詩一首。
第325筆
劉晃
　　劉晃，開元中人。詩一首。
第326筆
賀知章
　　賀知章，字季真，會稽永興人，少以文詞知名，擢進士，累遷太常博
　　士。開元中，張說為麗正殿修書使，奏請知章入書院，同撰六典及文
　　纂。後轉太常少卿，遷禮部侍郎，加集賢院學士，改授工部侍郎，俄
　　遷祕書監。知章性放曠，晚尤縱誕，自號四明狂客。醉後屬詞，動成
　　卷軸，又善草隸，人共傳寶。天寶初，請為道士還鄉里，詔賜鏡湖剡
　　川一曲，御製詩以贈行，皇太子已下咸就執別，年八十六卒，肅宗贈
　　禮部尚書。詩一卷。
第327筆
裴耀卿
　　裴耀卿，字煥之。守真子，應童子舉，為睿宗藩邸典籤。開元中，累
　　官濟州刺史，再歷宣冀二州，入拜戶部侍郎。請廣漕運，以實關輔。
　　沿河置倉納粟，又開山陸運以避三門之險。擢黃門侍郎，同平章事，
　　充轉運使。遷侍中，終尚書左僕射。詩二首。
第328筆
宋鼎
　　宋鼎，明皇時為襄州刺史。詩二首。
第329筆
崔頌
　　崔頌，開元中，為荊州郡司馬。詩一首。
第330筆
孫翃
　　孫翃，嘗以監察御史使洪州。張九齡在洪州時，翃與往還。詩一首。
第331筆
徐仁友
　　徐仁友，開元時人。詩一首。
第332筆
蘇綰
　　蘇綰，嘗為書記，與杜審言同時。詩一首。
第333筆
康庭芝
　　康庭芝，為河陰令，與杜審言同時。詩一首。
第334筆
張宣明
　　張宣明，有膽氣，富辭翰，為郭元振判官。詩二首。
第335筆
盧崇道
　　盧崇道，睿宗朝為太常卿，坐婿崔湜，流嶺南，後私還都下，事敗，
　　敕杖至殞。詩一首。
第336筆
包融
　　包融，潤州人（一云湖州人）。開元初，與賀知章、張旭、張若虛皆
　　有名，號吳中四士。張九齡引為懷州司馬，遷集賢直學士、大理司直
　　。子何、佶，世稱二包，各有集。融詩今存八首。（按唐藝文志，融
　　與儲光羲皆延陵人。曲阿有餘杭尉丁先芝、緱氏主簿蔡隱丘、監察御
　　史蔡希周、渭南尉蔡希寂、處士張彥雄、張潮、校書郎張翬、吏部常
　　選周瑀、長洲尉談戭。句容有王府參軍殷遙、硤石主簿樊晃、橫陽主
　　簿沈如筠。江寧有右拾遺孫處玄、處士徐延壽。丹徒有江蘇主簿馬侹
　　、武進尉申堂搆十八人，皆有詩名。殷璠彙為丹陽集。今存者包融以
　　下十五人。儲光羲別見，張彥雄、馬侹無考，申堂搆止存句。）
第337筆
丁仙芝（仙一作先）
　　丁仙芝，曲阿人。登開元進士第，為餘航尉。詩十四首。
第338筆
蔡隱丘
　　蔡隱丘，曲阿人。緱氏主簿，善書。詩一首。
第339筆
蔡希周
　　蔡希周，曲阿人，監察御史。詩一首。
第340筆
蔡希寂
　　蔡希寂，曲阿人，希周弟，為渭南尉。（一云濟南人，官至金部郎中
　　。）詩五首。
第341筆
張潮（一作朝）
　　張潮，曲阿人，大曆中處士。詩五首。
第342筆
張翬（一作暈）
　　張翬，曲阿人。開元二十三年進士，為蕭穎士同年生，官校書郎。詩
　　二首。
第343筆
周瑀
　　周瑀，曲阿人，吏部常選。詩三首。
第344筆
談戭
　　談戭，曲阿人，長洲尉。詩一首。
第345筆
殷遙
　　殷遙，句容人。天寶間，忠王府曹參軍。詩五首。
第346筆
沈如筠
　　沈如筠，句容人，橫陽主簿。詩四首。
第347筆
孫處玄（一作立）
　　孫處玄，江寧人，則天長安中，官左拾遺。神龍初，論時事不合，歸
　　里。開元初，薦不起。詩二首。
第348筆
徐延壽（徐一作余）
　　徐延壽，江寧人，開元間處士。詩三首。
第349筆
樊晃（一作光）
　　樊晃，句容人，硤石主簿。詩一首。
第350筆
李
　　李，太原文水人，舉明經。開元初，為咸陽尉。張說為并州長史太
　　平軍大使時，引常在幕下，後為宇文融判官，括田課最，遷監察御
　　史，歷給事中，河南少尹。天寶初，出為清河太守，改尚書右丞、京
　　兆尹，轉光祿卿、東都留守，遷禮部尚書。安祿山陷長安，遇害，贈
　　司徒，諡忠烈。詩三首。
第351筆
李邕
　　李邕，字泰和，廣陵江都人，蘭臺郎善之子。長安中，李嶠、張廷珪
　　薦其詞高行直，拜左拾遺。宋璟劾奏二張，邕於天后前抗言助之。開
　　元初，歷殿中侍御史，執政忌其才，頻被貶斥，後為北海太守。李林
　　甫傅以罪，杖殺之。邕早擅才名，尤長碑頌，雖貶職在外，中朝衣冠
　　及天下寺觀，多齎金帛往求其文，饋遺至鉅萬。自古鬻文獲財，未有
　　此比。嘗撰六公詠，杜甫八哀詩所謂朗詠六公篇，憂來發蒙蔽是也，
　　今不傳。存詩四首。
第352筆
王灣
　　王灣，洛陽人，登先天進士第。開元初，為滎陽主簿。馬懷素請校正
　　群籍，召學涉之士，分部譔次，灣在選。中祕書罷譔，又與陸紹伯等
　　同校麗正院書，終洛陽尉。灣詞翰早著，其海日生殘夜，江春入舊年
　　之句，當時稱最。張說手題於政事堂，每示能文，令為楷式。詩十首
　　。
第353筆
史青
　　史青，零陵人，聰敏強記。開元初，上書自薦能詩，云子建七步，臣
　　五步之內可塞明詔。明皇試以除夕上元竹火籠等詩，應口而出，上稱
　　賞，授左監門衛將軍。今存詩一首。
第354筆
王泠然
　　王泠然，開元五年登第，王丘典吏部選時，嘗被獎拔，官校書郎，急
　　於仕進。有上張說書：稱公之用人，蓋已多矣。僕之思用，其來久矣
　　。僕雖不佞，亦相公一株桃李也。詩四首。
第355筆
張子容
　　張子容，先天二年擢進士第，為樂城尉，與孟浩然友善。詩一卷。
第356筆
張旭
　　張旭，蘇州吳人。嗜酒，善草書，每醉後號呼狂走，乃下筆，或以頭
　　濡墨而書，既醒，自視以為神，世呼為張顛。初仕為常熟尉，自言始
　　見公主擔夫爭道，又聞鼓吹而得筆法意，觀公孫大娘舞劍器，乃盡其
　　神。時以李白詩歌、旭草書、及裴旻劍舞為三絕。詩六首。
第357筆
賀朝
　　賀朝，越州人，官止山陰尉。詩八首。
第358筆
萬齊融
　　萬齊融，越州人，官崑山令。詩四首。（按舊唐書文苑傳云：神龍中
　　，賀知章與賀朝萬、齊融、張若虛、邢巨、包融，俱以吳越之士，文
　　辭俊秀，名揚於上京，人間往往傳其文。朝萬止山陰尉，齊融崑山令
　　，蓋以萬字屬上文，作賀朝萬，及考唐人所選國秀、搜玉二集，俱作
　　萬齊融、賀朝，今仍之。）
第359筆
邢巨
　　邢巨，揚州人。開元七年，中文辭雅麗科，官監察御史。詩二首。
第360筆
張若虛
　　張若虛，揚州人，兗州兵曹，與賀知章、張旭、包融，號吳中四士。
　　詩二首。
第361筆
薛業
　　薛業，天寶間處士，西遊廬山，趙補闕驊、王侍御定、張評事有略，
　　各以文為贈。獨孤及嘗稱其敦於詩，困於學，敏於行，口弗言祿，祿
　　亦不及，識其真者，以為永歎。詩二首。
第362筆
孫逖
　　孫逖，河南人。開元中，三擅甲科，擢左拾遺，表舉幕職。入為集賢
　　院修撰，改考功員外郎，遷中書舍人，典詔誥，判刑部侍郎，終太子
　　詹事。諡曰文。集二十卷，今編詩一卷。
第363筆
崔國輔
　　崔國輔，吳郡人。開元中，應縣令舉，授許昌令，累遷集賢直學士，
　　禮部員外郎，後坐事貶晉陵郡司馬。詩一卷。
第364筆
崔珪
　　崔珪，貝丘人。開元中，官太子詹事，與兄中書舍人琳，弟光祿卿瑤
　　，俱列棨戟，世號三戟崔家。詩一首。
第365筆
楊浚
　　楊浚，官校書郎。開元中，嘗作聖典三卷之上。詩三首。
第366筆
劉晏
　　劉晏，字士安，曹州南華人。年七歲，舉神童，累官殿中侍御史，遷
　　度支郎中，杭隴華三州刺史，尋遷河南尹，入為京兆尹，再拜戶部侍
　　郎，舉顏真卿以自代。寶應二年，遷吏部尚書平章事，領度支鹽鐵轉
　　運租庸使。坐事罷相，諸使如故。晏以轉運為己任，開三門渠津遺跡
　　，歲運米數百萬石，以濟關中。晏理家儉約，而重交敦舊，視事敏速
　　，乘機無滯。在職十餘年，權勢之重，鄰於宰相，後為楊炎誣構死。
　　詩二首。
第367筆
袁瓘
　　袁瓘，明皇時官贛縣尉。詩二首。
第368筆
李昂
　　李昂，開元中考功員外郎。詩二首。
第369筆
庫狄履溫
　　庫狄履溫，官尚書員外郎，兼充節度判官。開元九年宇文融括田時，
　　奏置勸農判官，以履溫等二十九人並攝御史，分行天下。詩一首。
第370筆
寇坦
　　寇坦，開元時人。詩二首。
第371筆
李林甫
　　李林甫，高祖從父弟之孫。初為千牛直長，其舅姜皎深愛之。開元初
　　，遷太子中允，與源乾曜有姻親。乾曜執政，其子絜為林甫求司門郎
　　中，乾曜薄其為人，不許。後宇文融引為御史，歷吏部侍郎。執政薦
　　其有宰相才，即拜黃門侍郎平章事，再進兵部尚書，尋代張九齡為中
　　書集賢殿大學士。林甫性沈密，城府深阻，多猜忌，能陰中人。秉鈞
　　二十年，朝野側目，素寡學術，其題尺皆郭慎微、苑咸代為之。今存
　　詩三首。
第372筆
楊炎
　　楊炎，字公南，鳳翔人。初為河西節度掌書記，拜起居舍人，歷禮部
　　郎中，遷中書舍人，與常袞並掌綸誥。袞長於除書，炎善於德音，時
　　稱常楊。進吏部侍郎，坐附元載，貶道州司馬。德宗即位，崔佑甫薦
　　其文學器用，上亦自聞其名，拜門下侍郎同平章事，再貶崖州司馬。
　　炎初奏請內府租賦仍歸左藏庫，及定兩稅法，頗有嘉聲。專政後，惟
　　務報讎搆害，意為愛憎，卒至賜死。集十卷，今存詩二首。
第373筆
元載
　　元載，字公輔，岐山人。嗜學好屬文，以明莊、老、文、列四子之學
　　，策入高科。初授新平尉，歷度支郎中。肅宗嘉其奏對，委以國計，
　　充使江淮，都領漕輓。俄遷戶部侍郎度支使，并諸道轉運使，以附李
　　國輔。遷中書侍郎同平章事，排去忠良，引用食猥。大曆中，以賄敗
　　，伏誅。集十卷，今存詩一首。
第374筆
陳希烈
　　陳希烈，宋州人，長於名理。開元中，於禁中講老易，累遷至祕書少
　　監，代張九齡專判集賢院事。明皇凡有撰述，必經其手。李林甫知上
　　睠待，乃引為宰相，寵遇侔於林甫。後為楊國忠所嫉，罷知政事。祿
　　山之亂，受偽命為中書令，論陷賊罪當死，肅宗以舊恩特原之，長流
　　合浦郡。詩三首。
第375筆
張漸
　　張漸，循之從子也。天寶中，楊國忠辟為幕佐，與竇華、宋昱、鄭昂
　　、魏仲犀同列，官至翰林學士。國忠敗，坐誅。詩一首。
第376筆
宋昱
　　宋昱，天寶中為中書舍人，以附楊國忠，貲產甚富，為亂兵所殺。詩
　　三首。
第377筆
盧象
　　盧象，字緯卿，汶水人。開元中，由前進士補祕書郎，轉右衛倉曹掾
　　，丞相張九齡深器之，擢左補闕、河南府司錄、司勳員外郎，名盛氣
　　高，少所卑下，為飛語所中，左遷齊邠鄭三郡司馬，入為膳部員外郎
　　。祿山之亂，象受偽暑，貶永州司戶，起為主客員外郎，道病卒。集
　　十二卷，今編詩一卷。
第378筆
盧鴻一（新唐書作盧鴻）
　　盧鴻一，字浩然，范陽人，徙家洛陽。少有學業，頗善籀篆楷隸，隱
　　於嵩山。開元中，以諫議大夫召，鴻一固辭，乃聽還山。詩十首，編
　　為一卷。
第379筆
徐安貞
　　徐安貞，初名楚璧，龍丘人，應制舉，一歲三登甲科。開元中，為中
　　書舍人、集賢院學士。帝屬文，多令視草，終中書侍郎，與李林甫同
　　用事。天寶後，避罪衡山岳寺，李邕識之，因載北歸，行至長沙，謂
　　其守曰：瀟湘逢故人，若幽谷之睹太陽，不然，委填巖穴矣。詩十一
　　首。
第380筆
崔翹
　　崔翹，融之子。開元中，與兄禹錫相次為中書舍人，歷禮部侍郎，贈
　　荊州大都督。詩三首。
第381筆
梁昇卿
　　梁昇卿，與張九齡善，涉學工書，尤長八分書。東封朝覲碑，為時絕
　　筆。歷廣州都督。詩一首。
第382筆
吳鞏
　　吳鞏，少微子，以文行知名。開元中，為中書舍人。詩一首。
第383筆
陸海（一作孫海）
　　陸海，餘慶之孫，有才思，與陳子昂、盧藏用為方外十友。工於五言
　　，為賀知章所賞。性巖峻，不附權要。自省郎出牧潮州。存詩二首。
第384筆
裴士淹
　　裴士淹，開元末，嘗為郎官。詩一首。
第385筆
李元操
　　李元操，開元初詩人，詩一首。
第386筆
顧朝陽
　　顧朝陽，開元中人，詩一首。
第387筆
陶峴
　　陶峴，潛之裔孫。開元中，家於崑山，與孟彥深、孟雲卿、焦遂遊。
　　嘗製三舟，一舟自載，一舟供賓客，一舟置飲饌。有女樂一部，奏
　　清商之曲，逢山泉則窮其景物，吳越之士，謂之水仙。詩一首。
第388筆
王維
　　王維，字摩詰，河東人。工書畫，與弟縉俱有俊才。開元九年，進士
　　擢第，調太樂丞，坐累為濟州司倉參軍，歷右拾遺、監察御史、左補
　　闕、庫部郎中，拜吏部郎中。天寶末，為給事中。安祿山陷兩都，維
　　為賊所得，服藥陽瘖，拘于菩提寺。祿山宴凝碧池，維潛賦詩悲悼，
　　聞于行在。賊平，陷賊官三等定罪，特原之，責授太子中允，遷中庶
　　子、中書舍人，復拜給事中，轉尚書右丞。維以詩名盛於開元、天寶
　　間，寧薛諸王駙馬豪貴之門，無不拂席迎之。得宋之問輞川別墅，山
　　水絕勝。與道友裴迪，浮舟往來，彈琴賦詩，嘯詠終日，篤於奉佛，
　　晚年長齋禪誦。一日，忽索筆作書數紙，別弟縉及平生親故，舍筆而
　　卒，贈祕書監。寶應中，代宗問縉，朕常於諸王坐聞維樂章，今存幾
　　何，縉集詩六卷，文四卷，表上之。敕答云，卿伯氏位列先朝，名高
　　希代，抗行周雅，長揖楚辭，詩家者流，時論歸美，克成編錄，歎息
　　良深。殷璠謂維詩詞秀調雅，意新理愜，在泉成珠，著壁成繪。蘇軾
　　亦云，維詩中有畫，畫中有詩也。今編詩四卷。
第389筆
王縉
　　王縉，字夏卿，與兄維早以文翰著稱，連應草澤及文辭清麗科，累授
　　侍御史，武部員外。祿山亂，選為太原少尹，與李光弼同守太原，有
　　謀略，加憲部侍郎。廣德二年，拜黃門侍郎同平章事，尋持節行營，
　　歷諸鎮。大歷中召還，拜門下侍郎，復知政事，以附元載，連貶刺史
　　，後除太子賓客，〔分〕（留）司東部，詩八首。
第390筆
裴迪
　　裴迪，關中人，初與王維、崔興宗居終南，同倡和。天寶後，為蜀州
　　刺史，與杜甫、李頎友善，嘗為尚書省郎。詩二十[1311]九首。
第391筆
崔興宗
　　崔興宗，與王維、裴迪俱居終南，後官右補闕。詩五首。
第392筆
苑咸
　　苑咸，成都人，舉進士登第，為李林甫書記。開元末上書，拜司經校
　　書、中書舍人，嘗為孫逖草除庶子詔。議者以為知言。王維嘗謂舍人
　　能書梵字，兼達梵音，曲盡其妙，詩二首。
第393筆
丘為
　　丘為，蘇州嘉興人，事繼母孝，常有靈芝生堂下。累官太子右庶子，
　　致仕，給俸祿之半以終身，年八十餘，母尚無恙。及居憂，觀察使韓
　　滉以致仕官給祿，所以惠養老臣，不可在喪而異。惟罷春秋羊酒，卒
　　年九十六。與劉長卿善，其赴上都也，長卿有詩送之，亦與王維為友
　　。詩十三首。
第394筆
趙驊（一作瞱）
　　趙驊，字雲卿，鄧州穰人。開元中，舉進士，連擢科第，官至祕書少
　　監，詩一首。
第395筆
崔顥
　　崔顥，汴州人。開元十一年，登進士第，有俊才，累官司勳員外郎。
　　天寶十三年卒，詩一卷。
第396筆
祖詠
　　祖詠，洛陽人。登開元十二年進士第，與王維友善。詩一卷。
第397筆
李頎
　　李頎，東川人，家於穎陽，擢開元十三年進士第，官新鄉尉。集一卷
　　，今編詩三卷。
第398筆
綦毋潛
　　綦毋潛，字季通，荊南人。開元十四年登進士第，由宜壽尉入為集賢
　　待制，遷右拾遺，終著作郎。詩一卷。
第399筆
儲光羲
　　儲光羲，兗州人。登開元中進士第，又詔中書試文章，歷監察御史。
　　祿山亂後，坐陷賊貶官。集七十卷，今編詩四卷。
第400筆
王昌齡
　　王昌齡，字少伯，京兆人。登開元十五年進士第，補祕書郎。二十二
　　年，中宏詞科，調汜水尉，遷江寧丞，晚節不護細行，貶龍標尉卒。
　　昌齡詩緒密而思清，與高適、王〔之渙〕（渙之）齊名，時謂王江寧
　　。集六卷。今編詩四卷。
第401筆
常建
　　常建，開元中進士第。大曆中，為盱眙尉。詩似初發通莊，卻尋野徑
　　，百里之外，方歸大道，其旨遠，其興僻，佳句輒來，唯論意表，淪
　　於一尉，士論悲之。詩一卷。
第402筆
杜頠（一作顏）
　　杜頠，開元十五年同王昌齡登第。詩二首。
第403筆
李嶷
　　李嶷，開元十五年進士第，官左武衛錄事，殷璠稱其詩鮮潔有規矩。
　　其少年行三首，詞雖不多，翩翩然俠氣在目。今存詩六首。
第404筆
崔亙
　　崔亙，開元二十四年登進士第。詩一首。
第405筆
蔣維翰（蔣一作薛）
　　蔣維翰，登開元進士第，詩五首。
第406筆
萬楚
　　萬楚，登開元進士第。詩八首。
第407筆
范朝
　　范朝，開元中進士。詩二首。
第408筆
楊顏
　　楊顏，登開元進士第。詩一首。
第409筆
王諲
　　王諲，登開元進士第，官右補闕。詩六首。
第410筆
王岳靈
　　王岳靈，登開元進士第。天寶中，累官至監察御史。詩一首。
第411筆
周萬（一作吉萬）
　　周萬，其先汝南人，後徙居永安黃岡。宣州刺史擇從之子。開元末登
　　第，詩一首。
第412筆
陶翰
　　陶翰，潤州人。開元十八年擢進士第，又擢宏詞科，以冰壺賦得名，
　　官禮部員外郎。詩一卷。
第413筆
韋應物
　　韋應物，京兆長安人。少以三衛郎事明皇，晚更折節讀書。永泰中，
　　授京兆功曹，遷洛陽丞。大曆十四年，自鄠令制除櫟陽令，以疾辭不
　　就。建中三年，拜比部員外郎，出為滁州刺史，調江州，追赴闕，改
　　左司郎中，復出為蘇州刺史。應物性高潔，所在焚香掃地而坐，唯顧
　　況、劉長卿、丘丹、秦系、皎然之儔，得廁賓客，與之酬唱，其詩閒
　　澹簡遠，人比之陶潛，稱陶韋云。集十卷，今編詩十卷。
第414筆
孟彥深
　　孟彥深，字士源，登天寶二年進士第，為武昌令。元結居樊上，〔嘗
　　〕（常）作退谷銘曰：干進之客，不得遊之。又作杯湖銘曰：為人厭
　　者，勿汎杯湖。孟士源嘗黜官，無情干進。在武昌，不為人厭，可遊
　　退谷，可汎杯湖矣，詩一首。
第415筆
劉灣
　　劉灣，字靈源，西蜀人，天寶進士。祿山之亂，以待御史居衡陽，與
　　元結相友善，詩六首。
第416筆
孫昌胤
　　孫昌胤，登天寶進士第，柳宗元與韋中立書，稱其為子舉冠禮事，人
　　以為迂，詩四首。
第417筆
喬琳
　　喬琳，太原人，天寶間舉進士，累授興平尉。郭子儀辟為節度掌書記
　　，拜監察御史，貶巴州司戶。歷果、綿、遂三州刺史，入為大理少卿
　　、國子祭酒。又出為懷州刺史，以張涉稱引，拜御史大夫平章事，後
　　受朱泚偽署，伏誅。詩一首。
第418筆
渾柳
　　柳渾，字夷曠，一字惟深，本名載，襄州人，天寶初，擢進士第。大
　　歷中，累官至尚書右丞，貞元三年，以兵部侍郎同中書門下平章事。
　　集十卷，今存詩一首。
第419筆
張謂
　　張謂，字正言，河南人。天寶二年登進士第，乾元中，為尚書郎，大
　　曆間，官至禮部侍郎、三典貢舉。詩一卷。
第420筆
岑參
　　岑參，南陽人，文本之後。少孤貧，篤學，登天寶三載進士第。由率
　　府參軍累官右補闕。論斥權佞，改起居郎。尋出為虢州長史，復入為
　　太子中允。代宗總戎陝服，委以書奏之任，由庫部郎出刺嘉州。杜鴻
　　漸鎮西川，表為從事，以職方郎兼侍御史領幕職，使罷，流寓不還，
　　遂終於蜀。參詩辭意清切，迥拔孤秀，多出佳境。每一篇出，人競傳
　　寫，比之吳均、何遜焉。集八卷，今編四卷。
第421筆
沈宇
　　沈宇，太子洗馬。詩三首。
第422筆
張鼎
　　張鼎，司勳員外郎。詩三首。
第423筆
薛奇童（一作章）
　　薛奇童，大理司直。詩七首。
第424筆
楊諫
　　楊諫，永樂丞。詩二首。
第425筆
張萬頃
　　張萬頃，開寶間進士。詩三首。
第426筆
沈頌
　　沈頌，無鍚尉。詩六首。
第427筆
梁鍠
　　梁鍠，官執戟，天寶中人。詩十五首。
第428筆
杜儼
　　杜儼，新安丞。詩一首。
第429筆
趙良器
　　趙良器，兵部員外。詩二首。
第430筆
黃麟
　　黃麟。金部員外郎。詩一首。
第431筆
郭向
　　郭向，太子尉。詩一首。
第432筆
郭良
　　郭良，金部員外郎。詩二首。
第433筆
王喬
　　王喬，安定太守。詩一首。
第434筆
徐九皋
　　徐九皋，河陰尉。詩五首。
第435筆
閻寬
　　閻寬，醴泉尉。詩五首。
第436筆
李收（一作牧）
　　李收，右武衛（一作左威衛）錄事。詩二首。
第437筆
程彌綸
　　程彌綸，開寶間進士。詩一首。
第438筆
屈同仙（一作屈同）
　　屈同仙，千牛兵曹。詩二首。
第439筆
豆盧復
　　豆盧復，前崇玄生。詩二首。
第440筆
荊冬情
　　荊冬情，校書郎。詩一首。
第441筆
梁洽
　　梁洽，開寶間進士。詩一首。
第442筆
鄭紹
　　鄭紹，武進尉。詩一首。
第443筆
朱斌
　　朱斌，處士。詩一首。
第444筆
梁德裕
　　梁德裕，四門助教。詩二首。
第445筆
常非月
　　常非月，西河尉。詩一首。
第446筆
張良璞
　　張良璞，長安尉。詩一首。
第447筆
孫欣
　　孫欣，開寶間人。詩一首。
第448筆
王羡門
　　王羡門，開寶間人。詩一首。
第449筆
芮挺章
　　芮挺章，國子進士。天寶三年編國秀集，集中并載挺章詩二首。
第450筆
樓穎
　　樓穎，天寶中進士，作國秀集序。詩五首。
第451筆
李康成
　　李康成，天寶中，與李、杜同時。其赴使江東，劉長卿有詩送之。嘗
　　撰玉臺後集。自陳後主、隋煬帝、江總、庾信、沈宋、王、楊、盧、
　　駱而下二百九人，詩六百七十首，彙為十卷，自載其詩八篇，今存四
　　首。
第452筆
楊賁
　　楊賁，天寶三年登第。詩一首。
第453筆
李清
　　李清，登天寶十二年進士第。詩一首。
第454筆
陳季
　　陳季，天寶十五年及第。詩二首。
第455筆
王邕
　　王邕，天寶進士。詩二首。
第456筆
莊若訥
　　莊若訥，天寶進士。詩一首。
第457筆
魏璀
　　魏璀，天寶進士。詩一首。
第458筆
王
　　王，永州太守。詩一首。
第459筆
竇冀
　　竇冀，官御史。詩一首。
第460筆
魯收
　　魯收，大曆時人。詩一首。
第461筆
朱逵（一作遙）
　　朱逵，處士。詩一首。
第462筆
許瑤
　　許瑤，官御史。詩一首。
第463筆
包佶
　　包佶，字幼正，天寶六年及進士第。累官諫議大夫，坐善元載貶嶺南
　　。劉晏奏起為汴東兩稅使，晏罷，以佶充諸道鹽鐵輕貨錢物使，遷刑
　　部侍郎，改祕書監，封丹陽郡公。詩一卷。
第464筆
李嘉祐
　　李嘉祐，字從一，趙州人，天寶七年擢第。授祕書正字，坐事謫鄱江
　　令，調江陰，入為中臺郎。上元中，出為台州刺史。大曆中，復為袁
　　州刺史。與嚴維、劉長卿、冷朝陽諸人友善。為詩麗婉，有齊梁風。
　　集一卷，今編詩二卷。
第465筆
包何
　　包何，字幼嗣，潤州延陵人。融之子，與弟佶齊名，世稱二包。登天
　　寶進士第。大曆中，為起居舍人，詩一卷。
第466筆
賈邕
　　賈邕，天寶九年進士第。詩一首。
第467筆
劉舟（一作冉）
　　劉舟，天寶中登進士第。詩一首。
第468筆
長孫鑄
　　長孫鑄，天寶十二年登進士第。詩一首。
第469筆
房白
　　房白，天寶中登進士第。詩一首。
第470筆
元晟
　　元晟，河南府進士。詩一首。
第471筆
劉太沖
　　劉太沖，彭城人，天寶十二年進士第。詩一首。
第472筆
姚發[2176]
　　姚發，天寶十二年登進士第。詩一首。
第473筆
鄭愕
　　鄭愕，天寶十二年登進士第。詩一首。
第474筆
殷少野
　　殷少野，天寶十二（一作六）年登進士第。詩一首。
第475筆
鄔載
　　鄔載，天寶十二年登進士第。詩一首。
第476筆
皇甫曾
　　皇甫曾，字孝常，冉母弟也。天寶十二載登進士第，歷侍御史，坐事
　　徙舒州司馬、陽翟令。詩名與兄相上下，當時比張氏景陽、孟陽云。
　　集一卷，今編詩一卷。
第477筆
高適
　　高適，字達夫，渤海蓨人，舉有道科，釋褐封丘尉，不得志，去游河
　　石，哥舒翰表為左驍衛兵曹，掌書記。進左拾遺，轉監察御史。潼關
　　失守，適奔赴行在，擢諫議大夫，節度淮南，李輔國譖之。左授太子
　　少詹事，出為蜀、彭二州刺史。進成都尹、劍南西川節度使。召為刑
　　部侍郎，轉散騎常侍，封渤海縣侯。永泰二年卒，贈禮部尚書，諡曰
　　忠。適喜功名，尚節義。年過五十，始學為詩。以氣質自高，每吟一
　　篇，已為好事者傳誦。開、寶以來，詩人之達者，惟適而已。集二卷
　　，今編四卷。
第478筆
李峴
　　李峴，信安郡王禕之第三子。樂善下士，以門蔭入仕，歷京兆府尹
　　。天寶中，楊國忠惡其不附己，出為長沙太守。時京兆雨災，米麥
　　踊貴，百姓謠曰：欲得米粟賤，無過追李峴。其為政得人心如此。
　　乾元二年，拜中書侍郎同平章事。坐言事切直，謫蜀州刺史。代宗
　　召為禮部尚書，尋復知政事。初收東京，按治逆黨，多所全活。終
　　衢州刺史。集一卷，今存詩一首。
第479筆
李栖筠
　　李栖筠，字貞一，世為趙人，吉甫之父。舉進士、高第，調冠氏主簿
　　。太守李峴視若布衣交，擢殿中侍御史，為李峴三司判官。三遷吏部
　　員外郎、判南曹，累進工部侍郎。元載忌之，出為常州刺史，以治行
　　，加銀青光祿大夫，封贊皇縣子，拜浙西都團練觀察使，尋為御史大
　　夫，力抗權邪。卒，贈吏部尚書。栖筠喜將善，而樂人攻己短，為天
　　下士所歸，稱贊皇公。詩二首。
第480筆
徐浩
　　徐浩，字季海，越州人。少舉明經，工草隸。以張說薦，為麗正殿校
　　理，三遷右拾遺。張守珪表佐幽州幕，改監察御史，歷憲部郎中。肅
　　宗即位，拜中書舍人。時天下事殷，詔令俱出其手，文詞贍給。加尚
　　書右丞，除國子祭酒。尋貶盧州長史，代宗徵還，仍拜中書舍人，遷
　　工部侍郎、嶺南節度觀察使，又為吏部侍郎、集賢殿學士，為李栖筠
　　所彈，貶明州別駕，終彭王傅，卒贈太子少師。世稱其書法如怒猊抉
　　石，渴驥奔泉。詩二首。
第481筆
薛令之
　　薛令之，閩之長溪人。肅宗為太子時，令之以右補闕兼侍讀，積歲不
　　遷，乃棄官，徒步歸鄉里。及肅宗即位，以舊恩召，而令之已前卒。
　　詩二首。
第482筆
鄒紹先
　　鄒紹先，劉長卿同時人。曾為河南判官，與長卿相往還。詩一首。
第483筆
李穆
　　李穆，劉長卿婿。詩一首。
第484筆
馮著
　　馮著，韋應物同時人。嘗受李廣州署為錄事，應物有詩以送其行。詩
　　四首。
第485筆
王迥
　　王迥，家鹿門，號白雲先生，與孟浩然善。詩一首。
第486筆
李曄
　　李曄，宗室子。官弘農太守、宗正卿。賈至常為撰制詞。詩一首。
第487筆
敬括
　　敬括，字叔弓，河東人。少以文詞稱鄉，舉進士，又應制登科，累官
　　右拾遺、內供奉、殿中侍御史。天寶末，以不附楊國忠，出為刺史，
　　遷給事中、兵部侍郎、大理卿。大曆初，詔選循良為近輔，以括為同
　　州刺史，入為御史大夫。卒。詩一首。
第488筆
劉長卿
　　劉長卿，字文房，河間人，開元二十一年進士。至德中，為監察御史
　　，以檢校祠部員外郎為轉運使判官，知淮南鄂岳轉運留後，鄂岳觀察
　　使吳仲孺誣奏，貶潘州南邑尉，會有為之辯者，除睦州司馬，終隨州
　　刺史。以詩馳聲上元、寶應間，權德輿〔嘗〕（常）謂為五言長城，
　　皇甫湜亦云，詩未有劉長卿一句，已呼宋玉為老兵，其見重如此。集
　　十卷，內詩九卷，今編詩五卷。
第489筆
顏真卿
　　顏真卿，字清臣，京兆長安人。博學，工辭章，事親孝。開元中舉進
　　士，又擢制科，調醴泉尉，累遷殿中侍御史，忤宰相楊國忠。出為平
　　原太守，安祿山反，河朔盡陷，獨平原城守具備，使司兵參軍李平馳
　　奏，明皇大喜，即拜戶部侍郎。肅宗即位靈武，真卿數遣使以蠟丸裹
　　書陳事，拜工部尚書，兼御史大夫，為河北招討採訪處置使。至德二
　　年，朝于鳳翔，授憲部尚書，遷御史大夫。軍國之事，知無不言，為
　　宰相所忌。出為馮翊太守，改蒲州刺史，御史唐旻誣劾，貶饒州刺史
　　，旋拜浙西節度使，召入為刑部侍郎，李輔國銜之，貶蓬州長史。代
　　宗立，起為戶部侍郎，除荊南節度使，未行，改尚書右丞，尋除檢校
　　刑部尚書，兼御史大夫，封魯國工，與元載不合，貶峽州別駕，改吉
　　州司馬，遷撫湖二州刺史。載誅，擢刑部尚書，進吏部。盧杞當國，
　　益惡之，改太子太師。李希烈陷汝州，杞奏遣真卿往諭，拘脅累歲，
　　不屈而死，贈司徒，諡文忠。真卿立朝正色，剛而有禮，非公言直道
　　，不萌於心。天下不以姓名稱，而獨曰魯公。善正草書，筆力遒婉，
　　世寶傳之，詩一卷。
第490筆
李華
　　李華，字遐叔，贊皇人。開元中，第進士，擢宏辭科，累官監察御史
　　，右補闕。以受安祿山偽署，貶杭州司戶。上元中，召為左補闕，司
　　封員外郎，華稱疾不拜。李峴領選江南，表置幕府，擢檢校吏部員外
　　郎。苦風痺，去官，客隱山陽，勒子弟力農，安餘窮槁，大曆初年卒
　　。集三十卷，今編詩一卷。
第491筆
蕭穎士
　　蕭穎士，字茂挺，開元中，對策第一，補祕書正字，奉使括遺書趙衛
　　間。淹久不報，為有司劾免，留客濮陽教授，時號蕭夫子。召為集賢
　　校理，宰相李林甫怒其不下己，調廣陵參軍事，史官韋述薦穎士自代
　　，召詣史館待制。林甫愈見疾，遂免官，尋調河南府參軍事，山南節
　　度使源洧辟掌書記。洧卒，崔圓署為揚州功曹參軍，至官信宿去，後
　　客死汝南逆旅，門人私諡曰文元先生。穎士樂聞人善，以推引後進為
　　己任，所獎目皆為名士。集十卷，今編詩一卷。
第492筆
崔曙
　　宋州人，開元二十六年登進士第，以試明堂火珠詩得名，詩一卷。
第493筆
王翰
　　王翰，字子羽，晉陽人。登進士第，舉直言極諫，調昌樂尉，復舉超
　　拔群類，召為祕書正字，擢通事舍人，駕部員外，出為汝州長史，改
　　仙州別駕，日與才士豪俠飲樂遊畋，坐貶道州司馬卒。集十卷，今存
　　詩一卷。
第494筆
孟雲卿
　　孟雲卿，河南人，一曰武昌人，第進士，為校書郎，與杜甫、元結友
　　善。詩一卷。
第495筆
張巡
　　張巡，蒲州河東人。開元末，舉進士第三，以書判拔萃入等。天寶中
　　，為真源令。祿山之亂，巡起兵討賊，後至睢陽，與太守許遠嬰城固
　　守經年，乏食，城陷死之。巡博通群書，為文操紙筆立就，有謝金吾
　　表云：想峨眉之碧峰，豫遊西蜀，追綠耳於懸圃，保壽南山，臣被圍
　　四十七日，凡一千八百餘戰。當臣效命之時，是賊滅亡之日。文辭悲
　　壯，讀者哀之。詩二首。
第496筆
張抃
　　張抃，滑人，與張巡固守睢陽，城陷，死難者三十六人，抃其一也。
　　宋汪應辰作廟記云：初顯於湖湘間，後及江右，至玉山，皆祀之。碑
　　載詩一首。
第497筆
賀蘭進明
　　賀蘭進明，開元十六年登進士第。祿山亂，以御史大夫為節度使，守
　　臨淮。張巡被圍睢陽，遣南霽雲乞師。進明嫉巡聲威，不應，巡遂陷
　　沒。肅宗時，為北海太守，詣行在，上以為南海太守，攝御史大夫，
　　嶺南節度使，後貶秦州司馬。詩七首。
第498筆
閭丘曉
　　閻丘曉，為濠州刺史，祿山之亂，張鎬檄之救宋州張巡圍，以後期杖
　　死，詩一首。
第499筆
庾光先
　　庾光先，新野人，官至吏部侍郎，嘗陷安祿山，不受偽署。詩一首。
第500筆
韋丹
　　韋丹，字文明，京兆萬年人。早孤，從外祖顏真卿學，擢明經，調安
　　遠令，以讓庶兄，入紫閣山，復舉五經高第。順宗為太子時，以殿中
　　侍御史為舍人，尋拜司封郎中，使新羅，故事鬻州縣官十人，以便其
　　私，號私覿官，丹曰：使外國不足以貲，宜上請，安有賣官受錢。奏
　　聞，帝命有司與之，還為容州刺史，遷河南少尹，召拜諫議大夫。奏
　　劉闢當誅，憲宗褒美，使代李康為劍南東川節度使。丹至漢中，上言
　　康守方盡力，不可易，乃徵還，終江南西道觀察使。宣宗讀元和實錄
　　，見丹政事卓然，詔上丹功狀，刻於碑，謂宰相周墀曰：丹有子否，
　　與好官，乃拜其子宙為侍御史，三遷度支郎中。丹有詩二首。
第501筆
蕭昕
　　蕭昕，字中明，梁鄱陽王七世孫，居河南，中博學宏詞科，調壽安尉
　　，累遷左補闕，從明皇幸蜀，奉冊於靈武。代宗立，進中書舍人，禮
　　部侍郎。德宗朝，以太子太師致仕。詩二首。
第502筆
李希仲
　　李希仲，趙郡人。天寶初，宰偃師，范陽兵起，挈家避亂，入江淮。
　　詩三首。
第503筆
楊志堅
　　楊志堅，臨川人，與顏真卿同時。詩一首。
第504筆
孟浩然
　　孟浩然，字浩然，襄陽人。少隱鹿門山，年四十，乃遊京師，常於太
　　學賦詩，一坐嗟伏，與張九齡、王維為忘形交。維私邀入內署，適明
　　皇至，浩然匿床下，維以實對，帝喜曰：朕聞其人而未見也，詔浩然
　　出，誦所為詩，至不才明主棄。帝曰：卿不求仕，朕未〔嘗〕（常）
　　棄卿，奈何誣我，因放還。採訪使韓朝宗約浩然偕至京師，欲薦諸朝
　　，會與故人劇飲懽甚，不赴，朝宗怒，辭行，浩然亦不悔也。張九齡
　　鎮荊州，署為從事。開元末，疽發背卒，浩然為詩，佇興而作，造意
　　極苦，篇什既成，洗削凡近，超然獨妙。雖氣象清遠，而采秀內映，
　　藻思所不及。當明皇時，章句之風大得建安體，論者推李杜為尤，介
　　其間能不愧者，浩然也。集三卷，今編詩二卷。
第505筆
李白
　　李白，字太白，隴西成紀人，涼武昭王暠九世孫，或曰山東人，或曰
　　蜀人。白少有逸才，志氣宏放，飄然有超世之心。初隱岷山，益州長
　　史蘇頲見而異之曰：是子天才英特，可比相如。天寶初，至長安，往
　　見賀知章，知章見其文，歎曰：子謫仙人也。言於明皇，召見金鑾殿
　　，奏頌一篇，帝賜食，親為調羹，有詔供奉翰林，白猶與徒飲於市。
　　帝坐沉香亭子，意有所感，欲得白為樂章。召入，而白已醉，左右以
　　水面，稍解，援筆成文，婉麗精切。帝愛其才，數宴見，白常侍帝
　　，醉，使高力士脫鞾，力士素貴，恥之，摘其詩以激楊貴妃，帝欲官
　　白，妃輒沮止，白自知不為親近所容，懇求還山，帝賜金放還，乃浪
　　跡江湖，終日沈飲。永王璘都督江陵，辟為僚佐，璘謀亂，兵敗，白
　　坐長流夜郎，會赦得還。族人陽冰為當塗令，白往依之。代宗立，以
　　左拾遺召，而白已卒。文宗時，詔以白歌詩、裴旻劍舞，張旭草書為
　　三絕云。集三十卷，今編詩二十五卷。
第506筆
杜甫
　　杜甫，字子美，其先襄陽人。曾祖依藝為鞏令，因居鞏。甫天寶初應
　　進士，不第。後獻三禮賦，明皇奇之，召試文章，授京兆府兵曹參軍
　　。安祿山陷京師，肅宗即位靈武，甫自賊中遯赴行在，拜左拾遺。以
　　論救房琯，出為華州司功參軍。關輔饑亂，寓居同州同谷縣，身自負
　　薪采梠，餔糒不給。久之，召補京兆府功曹，道阻不赴。嚴武鎮成都
　　，奏為參謀、檢校工部員外郎，賜緋。武與甫世舊，待遇甚厚，乃於
　　成都浣花里種竹植樹，枕江結廬，縱酒嘯歌其中。武卒，甫無所依，
　　乃之東蜀就高適，既至而適卒。是歲，蜀帥相攻殺，蜀大擾。甫攜家
　　避亂荊楚，扁舟下峽，未維舟而江陵亦亂。乃泝沿湘流，遊衡山，寓
　　居耒陽，卒年五十九。元和中，歸葬偃師首陽山，元稹志其墓。天寶
　　間，甫與李白齊名，時稱李杜。然元稹之言曰：李白壯浪縱恣，擺去
　　拘束，誠亦差肩子美矣。至若鋪陳終始，排比聲韻，大或千言，次猶
　　數百，詞氣豪邁，而風調清深，屬對律切，而脫棄凡近，則李尚不能
　　歷其藩翰，況堂奧乎？白居易亦云：杜詩貫穿古今，盡工盡善，殆過
　　於李。元、白之論如此，蓋其出處勞佚，喜樂悲憤，好賢惡惡，一見
　　之於詩，而又以忠君憂國，傷時念亂為本旨。讀其詩，可以知其世，
　　故當時謂之詩史。舊集詩文共六十卷，今編詩十九卷。
第507筆
賈至
　　賈至，字幼鄰，洛陽人。父曾，開元初掌制誥，至擢明經第，為單父
　　尉，拜起居舍人、知制誥。父子繼美，帝常稱之。肅宗擢為中書舍人
　　，坐小法，貶岳州司馬。寶應初，召復故官，除尚書左丞。大曆初，
　　封信都縣伯，遷京兆尹、右散騎常侍。卒，謚曰文。集十卷，今編詩
　　一卷。
第508筆
錢起
　　錢起，字仲文，吳興人。天寶十載登進士第，官秘書省校書郎，終尚
　　書考功郎中。大曆中，與韓翃、李端輩號十才子。詩格新奇，理致清
　　贍。集十三卷，今編詩四卷。
第509筆
韋元甫
　　韋元甫，初任白馬尉，採訪使韋陟深器之，奏充支使，累遷蘇州刺史
　　、浙江西道團練觀度等使。大曆初，徵拜尚書右丞，出為淮南節度使
　　。詩一首。
第510筆
#王鋌
　　 王鋌，大曆中，為綿州刺史。詩一首。
第511筆
潘炎
　　潘炎，禮部侍郎，坐劉晏婿，貶澧州司馬。詩一首。
第512筆
張叔良
　　張叔良，登廣德二年進士第。詩一首。
第513筆
呂牧
　　呂牧，東平人。永泰二年，擢進士第，自尚書郎為澤州刺史。詩一首
　　。
第514筆
韋夏卿
　　韋夏卿，字雲客，京兆萬年人。大曆中，與弟正卿同舉賢良方正高等
　　，授高陵主簿，累遷刑部員外郎，擢給事中，出為常、蘇二州刺史。
　　徐州節度使張建封辟為徐泗行軍司馬，俄召為吏部侍郎，進檢校工部
　　尚書、東都留守，改太子少保。詩三首。
第515筆
綦毋誠
　　綦毋誠，官正字。詩一首。
第516筆
姚倫
　　姚倫，揚州大都督府參軍。詩二首。
第517筆
于結
　　于結，大曆間人。崔寧嘗欲薦為御史，為楊炎所沮。詩一首。
第518筆
鄭孺華
　　鄭孺華，大曆間人。詩一首。
第519筆
張叔卿
　　張叔卿，官御史。詩二首。
第520筆
房孺復
　　房孺復，琯之子，七歲即解綴文。歷官杭、辰兩州刺史、容州經略使
　　。詩一首。
第521筆
楊郇伯
　　楊郇伯，與竇常同時。詩一首。
第522筆
陳潤
　　陳潤，大曆間人，終坊州鄜城縣令。詩八首。
第523筆
#杜誦
　　 杜誦，大曆間詩人。詩一首。
第524筆
鄭丹
　　鄭丹，大曆間詩人，蘄州錄事參軍。詩二首。
第525筆
#鄭昈
　　 鄭昈，大曆詩人。詩一首。
第526筆
朱長文
　　朱長文，大曆間江南詩人。詩六首。
第527筆
戴叔倫
　　戴叔倫，字幼公，潤州金壇人。劉晏管鹽鐵，表主運湖南，嗣曹王皋
　　領湖南、江西，表左幕府。皋討李希烈，留叔倫領府事，試守撫州刺
　　史，俄即真，遷容管經略使。綏徠蠻落，威名流聞，德宗嘗賦中和節
　　詩，遣使者寵賜，世以為榮。集十卷，今編詩二卷。
第528筆
張建封
　　張建封，字本立，南陽人。少喜文章，尚氣節。歷官御史大夫、徐泗
　　濠節度使。有詩文二百三十篇，今存詩二首。
第529筆
于良史
　　于良史，徐州張建封從事。詩七首。
第530筆
崔膺
　　崔膺，博陵人。張建封愛其才，以為客。詩二首。
第531筆
馮宿
　　馮宿，字拱之，婺州人。貞元中，登進士第，張建封辟為掌書記。長
　　慶初，以刑部郎中知制誥。太和初，為河南尹，歷工刑二部侍郎、東
　　川節度使。集四十卷，今存詩二首。
第532筆
陸長源
　　陸長源，字泳之，海之孫也，歷汝州刺史。貞元中，為宣武節度司馬
　　，總留後事，軍亂，遇害。詩三首。
第533筆
張眾甫
　　張眾甫，字子初，清河人，河南壽安縣尉。罷秩，僑居雲陽，後拜監
　　察御史，為淮寧軍從事。詩三首。
第534筆
王武陵
　　王武陵，字晦伯，太原人，官尚書郎。詩二首。
第535筆
朱宿
　　朱宿，字遐景，吳郡人，官拾遺。詩二首。
第536筆
盧綸
　　盧綸，字允言，河中蒲人。大曆初，數舉進士不第，元載取其文以進
　　，補閿鄉尉。累遷監察御史，輒稱疾去。坐與王縉善，久不調。建中
　　初，為昭應令。渾瑊鎮河中，辟元帥判官，累遷檢校戶部郎中。貞元
　　中，舅韋渠牟表其才，驛召之，會卒。集十卷，今編詩五卷。
第537筆
崔琮
　　崔琮，登大曆二年進士第。詩一首。
第538筆
李竦
　　李竦，大曆二年登進士第，官戶部尚書，鄧岳觀察使。詩一首。
第539筆
張惟儉[3191]
　　張惟儉，宣城當塗人。大曆六年進士，官和州刺史，詩一首。
第540筆
章八元
　　章八元，睦州桐盧人，登大曆六年進士第。貞元中，調句容主簿卒。
　　詩一卷，今存六首。
第541筆
張莒
　　張莒，長山人，登大曆九年進士第。大中時，官吏部員外郎。詩一首
　　。
第542筆
史延[3193]
　　史延，登大曆九年進士第。詩一首。
第543筆
韓濬
　　韓濬，江東人，大曆九年進士及第。詩一首。
第544筆
鄭轅
　　鄭轅，大曆九年進士。詩一首。
第545筆
王濯
　　王濯，大曆九年進士第。詩一首。
第546筆
獨孤綬
　　獨孤綬，大曆十年登進士第，舉博學宏詞。嘗試馴象賦，德宗稱之，
　　特書第三。詩一首。
第547筆
仲子陵
　　仲子陵，峨眉人。大曆中登第，歷官常侍。詩一首。
第548筆
張佐
　　張佐，大曆中進士。詩二首。
第549筆
丁澤
　　丁澤，大曆十年試東都第一。詩三首。
第550筆
閻濟美
　　閻濟美，大曆十年進士第。元和初，刺華州。貞元末，歷福建觀察使
　　，終工部尚書。詩二首。
第551筆
張少博
　　張少博，大曆進士。詩二首。
第552筆
周徹
　　周徹，大曆進士。詩一首。
第553筆
高拯
　　高拯，大曆十三年進士第。詩一首。
第554筆
王表
　　王表，大曆十四年登進士第，官至祕書少監。詩三首。
第555筆
獨孤授
　　獨孤授，大曆十四年登第。詩一首。
第556筆
王儲
　　王儲，大曆十四年登第。詩一首。
第557筆
周渭
　　周渭，大曆十四年登第。詩二首。
第558筆
李益
　　李益，字君虞，姑臧人。大曆四年登進士第，授鄭縣尉，久不調。益
　　不得意，北遊河朔，幽州劉濟辟為從事。嘗與濟詩，有怨望語。憲宗
　　時，召為祕書少監、集賢殿學士。自負才地，多所凌忽，為眾不容，
　　諫官舉其幽州詩句，降居散秩。俄復用為祕書監，遷太子賓客、集賢
　　學士，判院事，轉右散騎常侍。太和初，以禮部尚書致仕卒。益長於
　　歌詩，貞元末，與宗人李賀齊名。每作一篇，教坊樂人以賂求取，唱
　　為供奉歌辭。其征人歌、早行篇，好事畫為屏障。集一卷，今編詩二
　　卷。
第559筆
李端
　　李端，字正己，趙郡人。大曆五年進士，與盧綸、吉中孚、韓翃、錢
　　起、司空曙、苗發、崔峒、耿湋、夏侯審唱和，號大曆十才子。嘗客
　　駙馬郭曖第，賦詩冠其坐客。初授校書郎，後移疾江南，官杭州司馬
　　卒。集三卷，今編詩三卷。
第560筆
暢當
　　暢當，河東人。初以子弟被召從軍，後登大曆七年進士第。貞元初，
　　為太常博士。終果州刺史，與弟諸皆有詩名。詩一卷。
第561筆
陸贄
　　陸贄，字敬輿，嘉興人。登進士第，中博學宏詞。調鄭尉，罷歸，復
　　以書判拔萃補渭南尉。德宗立，由監察御史召為翰林學士。貞元八年
　　，拜中書侍郎同平章事，裴延齡搆之，貶忠州別駕。順宗立，召還，
　　詔未至，卒，贈兵部尚書，諡曰宣。集二十七卷，今存三首。
第562筆
張濛
　　張濛，與陸贄同時。詩一首。
第563筆
常沂
　　常沂，與陸贄同時。詩一首。
第564筆
周存[3288]
　　周存，與陸贄同時。詩二首。
第565筆
黎逢
　　黎逢，登大曆十二年進士第。詩二首。
第566筆
張昔
　　張昔，大曆進士第。詩一首。
第567筆
丁位
　　丁位，大曆進士第。詩一首。
第568筆
元友直
　　元友直，結之子，大曆進士。詩一首。
第569筆
楊系
　　楊系，大曆進士第。詩一首。
第570筆
崔績
　　崔績，大曆進士第。詩一首。
第571筆
張季略[3291]
　　張季略，大曆進士第。詩一首。
第572筆
裴達
　　裴達，大曆進士第。詩一首。
第573筆
裴逵
　　裴逵，大曆進士第。詩一首。
第574筆
沈迴
　　沈迴，大曆進士第。詩一首。
第575筆
楊憑
　　楊憑，字虛受，弘農人，與弟凝、凌皆工文辭。大曆中，踵擢進士第
　　，時稱三楊。憑重交游，尚氣節，與穆質、許孟容、李鄘相友善，號
　　楊穆許李。歷事節度府，召為監察御史，累拜京兆尹。與李夷簡素有
　　隙，因擿發他罪，欲抵以死。憲宗以憑治京兆有績，但貶臨賀尉，俄
　　徙杭州長史，以太子詹事卒。詩一卷。
第576筆
楊凝
　　楊凝，字懋功，由協律郎三遷侍御史。為司封員外郎，徙吏部，稍遷
　　右司郎中，終兵部郎中。集二十卷，今存一卷。
第577筆
楊凌
　　楊凌，字恭履，少以篇什著聲，官終侍御史。詩一卷。
第578筆
司空曙
　　司空曙，字文明（一作初），廣平人，登進士第，從韋皋於劍南。貞
　　元中，為水部郎中，終虞部郎中。詩格清華，為大曆十才子之一。集
　　三卷，今編詩二卷。
第579筆
崔峒
　　崔峒，博陵人。登進士第，為拾遺，集賢學士，終於州刺史，藝文傳
　　云：終右補闕。大曆十才子之一也。詩一卷。
第580筆
苗發
　　苗發，宰相晉卿之子，終都官員外郎，大曆十才子之一也。詩二首。
第581筆
吉中孚
　　吉中孚，鄱陽人，大曆十才子之一。始為道士，後官校書郎，登宏辭
　　。興元中，歷翰林學士、戶部侍郎。詩一卷，今存一首。
第582筆
夏侯審
　　夏侯審，大曆十才子之一，官侍御史。詩一首。
第583筆
王烈
　　王烈，大曆間人。詩五首。
第584筆
衛象
　　衛象，大曆間江南詩人，官侍御。詩二首。
第585筆
崔季卿[3353]
　　崔季卿，峒之從孫。詩一首。
第586筆
何兆
　　何兆，蜀人。詩二首。
第587筆
奚賈
　　奚賈，富春人。詩三首。
第588筆
張南史
　　張南史，字季直，幽州人。好弈棋，其後折節讀書，遂入詩境，以試
　　參軍。避亂，居揚州，再召，未赴而卒。詩一卷。
第589筆
王建
　　王建，字仲初，潁川人，大曆十年進士。初為渭南尉，歷祕書丞、侍
　　御史。太和中，出為陝州司馬，從軍塞上，後歸咸陽，卜居原上。建
　　工樂府，與張籍齊名，宮詞百首，尤傳誦人口。詩集十卷，今編為六
　　卷。
第590筆
元結
　　元結，字次山，河南人，少不羈，十七乃折節向學。擢上第，復舉制
　　科，國子司業蘇源明薦之，結上時議三篇，擢右金吾兵曹參軍，攝監
　　察御使。為山南西道節度參謀，以討賊功，遷監察御使裏行。代宗立
　　，授著作郎。久之，拜道州刺史，為民營舍給田，免徭役，流亡歸者
　　萬餘。進容管經略使，罷還京師，卒五十，贈禮部侍郎。集十卷，今
　　編詩二卷。
第591筆
張繼
　　張繼，字懿孫，襄州人，登天寶進士第。大曆末，檢校祠部員外郎，
　　分掌財賦於洪州。高仲武謂其累代詞伯，秀發當時，詩體清迥，有道
　　者風。今編詩一卷。
第592筆
韓翃
　　韓翃，字君平，南陽人。登天寶十三載進士第，淄青侯希逸，宣武李
　　勉相繼辟幕府。建中初，以詩受知德宗，除駕部郎中、知制誥，擢中
　　書舍人卒。翃與錢起、盧綸輩號大曆十才子，為詩興致繁富，一篇一
　　詠，朝野珍之。集五卷，今編詩三卷。
第593筆
獨孤及
　　獨孤及，字至之，洛陽人。天寶末，以道舉高第，補華陰尉。代宗召
　　為左拾遺，俄改太常博士，遷禮部員外郎，歷濠舒二州刺史，以治課
　　加檢校司封郎中，賜金紫，徙常州。卒，諡曰憲。集三十卷，內詩三
　　卷，今編詩二卷。
第594筆
郎士元
　　郎士元，字君冑，中山人。天寶十五載擢進士第。寶應初，選畿縣官
　　，詔試中書，補渭南尉，歷右拾遺，出為郢州刺史，與錢起齊名。自
　　丞相以下，出使作牧，二君無詩祖餞，時論鄙之，故語曰：前有沈、
　　宋，後有錢、郎。集二卷，今編詩一卷。
第595筆
皇甫冉
　　皇甫冉，字茂政，潤州丹陽人，晉高士謐之後。十歲能屬文，張九齡
　　深器之。天寶十五載，舉進士第一，授無錫尉，歷左金吾兵曹。王縉
　　為河南帥，表掌書記。大曆初，累遷右補闕，奉使江表，卒於家。冉
　　詩天機獨得，遠出情外。集三卷，今編詩二卷。
第596筆
劉方平
　　劉方平，河南人，刑襄公政會之後，與元德秀善，不仕，詩一卷。
第597筆
劉太真
　　劉太真，宣州人，師蕭穎士。天寶末，舉進士，大曆中，拜起居郎，
　　歷臺閣，自中書舍人轉工部、刑部二侍郎，坐事貶信州刺史。貞元四
　　年重九，賜宴曲江亭，帝製詩序，賜群僚各一本，命簡文詞之士應制
　　，同用清字，明日於延英門進之，於是朝臣畢和，上自考定，以太真
　　、李紓等為上等。集三十卷，今存詩三首。
第598筆
袁
　　袁，官御史中丞、兵部侍郎。詩二首。
第599筆
崔何
　　崔何，官御史，詩二首。
第600筆
王緯
　　王緯，官給事中。詩二首。
第601筆
郭澹
　　郭澹，天寶、大曆間人。詩二首。
第602筆
高
　　高，天寶、大曆間人。詩一首。
第603筆
李岑
　　李岑，天寶、大曆間人。詩一首。
第604筆
蘇
　　蘇，天寶、大曆間人。詩一首。
第605筆
袁邕
　　袁邕，天寶、大曆間人。詩一首。[2844]
第606筆
李紓（一作舒）
　　李紓，字仲舒，天寶末，拜祕書省校書郎。大曆初，以吏部侍郎李卿
　　薦，為左補闕，累遷司封員外郎，知制誥，改中書舍人，歷禮部侍郎
　　。嘗奏，享武成王不當視文宣廟。又奉詔為興元紀功述及郊廟樂章，
　　諸所論著甚眾。貞元中重陽應制詩與劉太真皆為上品。今其詩不傳，
　　存樂章十三首。
第607筆
于邵
　　于邵，字相門，京兆萬年人，天寶末，進士登科，書判超絕，授崇文
　　館校書郎，歷比部郎中，出為巴州刺史，時夷獠聚眾圍州，邵遺使諭
　　降，儒服出城，群盜羅拜解散，節度使李抱玉以聞，遷梓州，後為禮
　　部侍郎、史館修撰，當時大詔令皆出其手。貞元中重陽應制詩，居次
　　等，今不傳。存樂章五首。
第608筆
王之渙
　　王之渙，并州人。兄之咸、之賁皆有文名。天寶間，與王昌齡、崔國
　　輔、鄭昈聯唱迭和，名動一時。詩六首。
第609筆
閻防
　　閻防，開元、天寶間有文名，謫官長沙司戶，孟浩然有湖中旅泊寄閻
　　九司戶詩，又嘗與薛據讀書終南豐德寺。詩五首。
第610筆
薛據
　　薛據，河中寶鼎人。開元十九年登第，尚書水部郎中，贈給事中。據
　　與王維、杜甫最善，子美贈詩云：文章開穾，才[2851]力老益神。
　　高適贈詩云：隱軫經濟具，縱橫建安作。劉長卿亦有贈詩，皆推重之
　　。據為人骨鯁，有氣魄。詩十二首。
第611筆
姚係[2854]
　　姚係，宰相崇之曾孫，為門人典儀。韋應物集有送姚係還河中詩。或
　　云河中人。詩十首。
第612筆
令狐峘
　　令狐峘，德棻五世孫，登進士第，祿山之亂，隱居南山豹林谷。司徒
　　楊綰未仕時，亦避地谷中，嘗止峘舍，賞其博學，及綰為禮部侍郎，
　　引入史館。建中初，為禮部侍郎，典貢舉，執政楊炎有所請託，峘得
　　其私書奏之，德宗惡其訐，貶衡州別駕。詩二首。
第613筆
滕珦
　　滕珦，東陽人。歷茂王傅。太和初，以右庶子致仕，四品給券還鄉自
　　珦始。詩一首。
第614筆
常袞
　　常袞，京兆人。天寶末，舉進士，歷太子正字，寶應二年，為翰林學
　　士、考功員外、郎中、知制誥。文章俊拔，當時推重。永泰元年，遷
　　中書舍人，累上章陳西北利害，代宗甚顧遇之，加集賢院學士。大曆
　　初，拜門下侍郎，同平章事，與楊綰並掌機務，後出為福建觀察使。
　　集十卷，今存詩九首。
第615筆
褚朝陽
　　褚朝陽，登天寶進士第。詩三首。
第616筆
蘇源明
　　蘇源明，字弱夫，武功人。天寶中及第，累遷國子司業。祿山之亂，
　　不受偽署，肅宗復兩京，擢考功郎中，終祕書少監。與杜甫、鄭虔善
　　。詩二首。
第617筆
鄭虔[2863]
　　鄭虔，滎陽人。天寶初，為協律郎，坐事謫官，明皇愛其才，特置廣
　　文館，授為博士，遷著作郎。以陷安祿山，貶台州司戶參官。最善杜
　　甫，又與祕書監鄭審篇翰齊價。虔工畫山水，好書，常苦無紙，乃於
　　慈恩寺貯柿葉數屋，日往取葉肄書，歲久殆盡。嘗自寫其詩并畫以獻
　　，帝親署其尾曰鄭虔三絕。今存詩一首。
第618筆
畢耀（杜甫集作曜）
　　畢耀，官監察御史，與杜甫善，詩三首。
第619筆
韋濟
　　韋濟，思謙之孫，嗣立之子，早以辭翰聞。開元初，調補鄄城令，對
　　詔第一，擢醴泉令，為政簡易，三遷庫部員外郎，歷戶部侍郎。天寶
　　七載，再為河南尹，遷尚書左丞。三代皆省轄，衣冠榮之。詩一首。
第620筆
田澄（一作登）
　　田澄，天寶時官獻納使、起居舍人。杜甫嘗有詩贈之。詩一首。
第621筆
沈東美
　　沈東美，佺期子。初為府掾，天寶中，除膳部員外郎。詩一首。[2865]
第622筆
蘇渙
　　蘇渙，嘗訪杜甫於江浦，甫請誦新作，有詩美之。渙善放白弩，巴中
　　號為弩跖。後變節從學，鄉賦擢第，累遷至侍御史。佐湖南崔中丞瓘
　　幕府，崔遇害，遂踰嶺，扇動哥舒晃跋扈交廣，伏誅。詩四首。
第623筆
劉眘虛
　　劉眘虛，江東人，天寶時，官夏縣令。詩一卷。
第624筆
息夫牧
　　息夫牧，蕭穎士門人。詩一首。
第625筆
宋華[2872]
　　宋華，濮陽宰。詩一首。
第626筆
鄒象先
　　鄒象先，開元二十三年進士，與蕭穎士為同年生，仕臨渙尉。詩一首
　　。[2873]
第627筆
韋建
　　韋建，開元、天寶間人，為河南令，與蕭穎士、劉長卿遊。詩二首。
第628筆
殷寅
　　殷寅，陳郡人，早孤，事母以孝聞，應宏詞舉，為永寧尉，與蕭穎士
　　善。詩二首。[2874]
第629筆
柳中庸
　　柳中庸，名淡，以字行，河東人，宗元之族，御史并之弟也，與弟中
　　行皆有文名，蕭穎士以女妻之，仕為洪府戶曹。詩十三首。
第630筆
崔惠童
　　崔惠童，博州人，右驍衛將軍、冀州刺史庭玉之子，尚明皇晉國公主
　　。詩一首。
第631筆
崔敏童
　　崔敏童，駙馬都尉惠童之昆弟也。詩一首。
第632筆
苗晉卿
　　苗晉卿，字元輔，潞州壺關人。擢進士第，累遷吏部郎中，知選事，
　　久之，進侍郎。天寶二載，較書判，以御史中丞張倚之子奭為第一，
　　議者不平，帝御花萼樓覆實，奭持紙終日，筆不下，人謂之曳白，坐
　　貶安康太守，俄充河北採訪使，肅宗召赴行在，拜左相。廣德中，以
　　太保致仕。永泰初卒，諡懿獻。詩一首。[2878]
第633筆
賈
　　賈，字敦詩，滄州南皮人。天寶中，舉明經，授臨清縣尉。上疏論
　　時政，改正平尉。從事河東檢校膳部員外郎，歷邠州刺史，政績茂異
　　，入為鴻臚卿。自大曆至貞元，三為節鎮，徵拜右僕射，同中書門下
　　平章事，在相位十三年，世稱其淳德。好地理學，外國使至，必訊
　　其山川土俗，因譔海內華夷圖及古今郡國縣道四夷述四十卷，表獻之
　　。詩一首。
第634筆
趙居貞
　　趙居貞，鼓城人，歷吳郡採訪使，天寶中，官北海郡太守。詩一首。
　　[2879]
第635筆
蕭華
　　蕭華，徐國公嵩之子。天寶末，歷官兵部侍郎。上元初，以中書侍郎
　　同平章事。忤李輔國，矯詔罷為禮部侍郎，尋貶峽州司馬卒。詩一首
　　。
第636筆
李岑
　　李岑，天寶中宋州刺史。詩二首。
第637筆
元友讓
　　元友讓，元結子，見永州志。按元結集載，長子友直，次子友正，此
　　蓋其幼子也。詩一首。[2881]
第638筆
蔣冽
　　蔣冽，儀鳳中宰相高智周之外孫，第進士，考功員外郎，終尚書左丞
　　。詩七首。
第639筆
蔣渙
　　蔣渙，冽之弟，擢進士。天寶末，為給事中。永泰初，歷鴻臚卿，日
　　本使嘗遺金帛，不受，惟取牋一番，為書以貽其副。[2883]終禮部尚
　　書。詩五首。
第640筆
段懷然
　　段懷然，台州刺史，天寶中人。詩一首。
第641筆
張偁
　　張偁，九齡族孫，見宰相世系表。紀事云，天寶、至德間人。詩一首
　　。
第642筆
陳孫
　　陳孫，明皇時人。詩一首。
第643筆
李峰
　　李峰，開州刺史。詩一首。
第644筆
沈千運
　　沈千運，吳興人，家於汝北。為詩力矯時習，一出雅正，王季友、于
　　逖、孟雲卿、張彪、趙徵明、元季川，皆其同調也。乾元中，季川兄
　　結嘗編七人詩為篋中集，千運為之冠。詩五首。
第645筆
王季友
　　王季友，河南人，家貧賣履，博極群書，豫章太守李勉引為賓客，甚
　　敬之，杜甫詩所謂豐城客子王季友也。詩十一首。
第646筆
于逖
　　于逖，開元時人，李白、獨孤及皆有詩贈之，亦與元結友善。詩二首
　　。
第647筆
張彪
　　張彪，穎、洛間人，天寶末，將母避亂，杜甫詩所稱張山人者是也。
　　詩四首。
第648筆
趙徵明
　　趙徵明，天水人，工書，竇臮述書賦稱之。詩三首。
第649筆
元季川[2893]
　　元季川，大曆、貞元間詩人也，一云名融，元結弟。詩四首。
第650筆
秦系
　　秦系，字公緒，會稽人。天寶末，避亂剡溪，北都留守薛兼訓奏為右
　　衛率府倉曹參軍，不就，建中初，客泉州，南安有九日山，大松百餘
　　章，俗傳東晉時所植，系結廬其上，穴石為研，注老子，彌年不出，
　　張建封聞系不可致，請就加校書郎。自號東海釣客，與劉長卿善，以
　　詩相贈答，權德輿曰：長卿自以為五言長城，系用偏師攻之，雖老益
　　壯。其後東渡秣陵，年八十餘卒，南安人思之，號其山為高士峰。詩
　　一卷。
第651筆
任華
　　任華，李、杜同時人，初為桂州刺史參佐，嘗與賈京尹、杜中丞，嚴
　　大夫牋、多所致責。又與庚中丞書云：華本野人，常思漁釣，尋當杖
　　策，歸乎舊山，非有機心，致斯扣擊，其亦狂狷之流歟。詩三首。
第652筆
魏萬[2904]
　　魏萬，嘗居王屋山，後名顥，上元初登第，初遇李白於廣陵，白曰：
　　爾後必著大名於天下。因盡出其文，命集之，其還王屋山也，白為之
　　序，稱其愛文好古。今存詩一首。
第653筆
崔宗之
　　崔宗之，名成輔，以字行，日用之字，襲封齊國公，歷左司郎中、侍
　　御史，謫官金陵，與李白詩酒唱和，常月夜乘舟，自采石達金陵。詩
　　一首。
第654筆
崔成甫
　　崔成甫，官校書郎，再尉關輔，貶湘陰，有澤畔吟，李白為之序，其
　　為陝縣尉時，韋堅為陝郡太守，兼水陸轉運使，鑿潭望春樓下，成甫
　　因變得（丁紇反）体（都董反）歌為得寶歌，堅命舟人歌之，成甫又
　　廣為十闋，今不傳。存詩一首。
第655筆
嚴武
　　嚴武，字季鷹，華州人，工部侍郎挺之之子，以蔭調太原府參軍，累
　　遷殿中侍御史，從明皇入蜀，擢諫議大夫。至德初，房琯以其名臣子
　　，薦為給事中，歷劍南節度使，入為太子賓客兼御史大夫，改吏部侍
　　郎，尋轉黃門侍郎，再為成都尹，以破吐蕃功，進檢校吏部尚書，封
　　鄭國公，最善杜甫，其復鎮劍南，甫往依之。詩六首。
第656筆
韋迢
　　韋迢，京兆人，為都官郎，歷嶺南節度行軍司馬，卒贈同州刺史。
　　與杜甫友善，其出牧韶州，甫有詩送之。存詩二首。
第657筆
郭受
　　郭受，大曆間人，杜甫有酬郭十五判官詩，蓋受曾為衡陽判官。詩一
　　首。
第658筆
韓滉
　　韓滉，字太沖，少師休之子，以蔭補騎曹參軍。至德初，青齊節度鄧
　　景山辟為判官，授監察御史，累遷吏部員外郎。大曆中，改郎中，擢
　　尚書左丞。德宗朝，為江淮轉運使，加同平章事。工書，兼善丹青。
　　詩二首。
第659筆
竇蒙
　　竇蒙，字子全，肅宗時，試國子司業，兼太原縣令，詩一首。
第660筆
張濯
　　張濯，登上元進士第，詩二首。
第661筆
王綽
　　王綽，登上元進士第，詩一首。
第662筆
鄭錫
　　鄭錫，登寶應進士第，寶曆間，為禮部員外。詩十首。
第663筆
古之奇
　　古之奇，登寶應進士第，嘗為馬燧辟置幕府，李端有詩贈之。詩一
　　首。
第664筆
李陽冰
　　李陽冰，字仲溫，趙郡人，李白之從叔。寶應元年，為當塗令，白往
　　依之，曾為白序其詩集。官止將作少監。工篆書。詩一首。
第665筆
嚴維
　　嚴維，字正文，越州山陰人。至德二載進士，擢辭藻宏麗科，調諸暨
　　尉，辟河南幕府，終祕書省校書郎。與劉長卿善。詩一卷。
第666筆
顧況
　　顧況，字逋翁，海鹽人，肅宗至德進士，長於歌詩，性好詼諧，嘗為
　　韓滉節度判官，與柳渾、李泌善。渾輔政，以校書徵，泌為相，稍遷
　　著作郎，悒悒不樂，求歸，坐詩語調謔，貶饒州司戶參軍，後隱茅山
　　，以壽終。集二十卷，今編詩四卷。
第667筆
耿湋
　　耿湋，字洪源，河東人，登寶應元年進士第，官右拾遺。工詩，與錢
　　起、盧綸、司空曙諸人齊名，號大曆十才子。湋詩不深琢削，而風格
　　自勝。集三卷，今編詩二卷。
第668筆
戎昱
　　戎昱，荊南人，登進士第，衛伯玉鎮荊南，辟為從事，建中中，為辰
　　、虔二州刺史。集五卷，今編詩一卷。
第669筆
竇叔向
　　竇叔向，字遺直，京兆人，代宗時，常袞為相，引為左拾遺、內供奉
　　，袞貶，出為溧水令。五子群、常、牟、庠、鞏，皆工詞章，有聯珠
　　集行於時。叔向工五言，名冠時輩，集七卷，今存詩九首。
第670筆
竇常
　　竇常，字中行，大曆中及進士第，隱居廣陵之柳楊著書，二十年不出
　　，後淮南節度杜佑辟為參謀。元和間，自湖南判官入為侍御史，轉水
　　部員外郎，出刺朗州、固陵、潯陽、臨川四郡，入為國子祭酒，致仕
　　，卒贈越州都督。有集十八卷，今存詩二十六首。
第671筆
竇牟
　　竇牟，字貽周，舉貞元進士第，歷佐從事，後為留守判官，檢校尚書
　　都官郎中，出為澤州刺史，改國子司業卒。有集十卷，今存詩二十一
　　首。
第672筆
竇群
　　竇群，字丹列，兄弟皆擢進士第，獨群以處士客於毘陵，韋夏卿薦之
　　，為左拾遺，轉膳部員外郎，兼侍御史，知雜事，出為唐州刺史，武
　　元衡、李吉甫共引之，召拜吏部郎中，元衡輔政，復薦為中丞，後出
　　為湖南觀察使，改黔中，坐事，貶開州刺史，稍遷容管經略使，召還
　　卒。詩二十三首。
第673筆
竇庠
　　竇庠，字冑卿，釋褐，授國子主簿。韓皋鎮武昌，辟為推官，皋移鎮
　　京口，用為度支副使，改殿中侍御史，歷登、澤、信、婺四州刺史。
　　庠天授倜儻，氣在物表，一言而合，期於歲寒，為五字詩，頗得其妙
　　。詩二十一首。
第674筆
竇鞏
　　竇鞏，字友封，登元和進士，累辟幕府，入拜侍御史，轉司勳員外、
　　刑部郎中，元稹觀淛東，奏為副使，又從鎮武昌，歸京師卒。鞏雅裕
　　，有名於時，平居與人言，若不出口，世稱囁嚅翁。白居易編次往還
　　詩尤長者，號元白往還集，鞏亦與焉。詩三十九首。
第675筆
劉商
　　劉商，字子夏，彭城人，少好學，工文，善畫，登大曆進士第，官至
　　檢校禮部郎中，汴州觀察判官，集十卷。今編詩二卷。
第676筆
陳翊（一作詡）
　　陳翊，字載物，閩縣人，大曆中登進士第。貞元中，官戶部郎中、知
　　制誥。詩十卷，今存七首。
第677筆
劉復
　　劉復，登大曆進士第，官水部員外郎。詩十六首。
第678筆
冷朝陽
　　冷朝陽，金陵人，登大曆進士第，為薛嵩從事。詩十一首。
第679筆
于尹躬
　　于尹躬，大曆進士，元和間為中書舍人，左遷洋州刺史。詩一首。
第680筆
柳郴（一作郯）
　　柳郴，大曆間進士，集一卷，今存詩二首。
第681筆
李子卿
　　李子卿，大曆末，與崔損同第。詩一首。
第682筆
朱灣
　　朱灣，字巨川，西蜀人。自號滄洲子，貞元元和間，為李勉永平從事
　　。詩一卷。
第683筆
丘丹
　　丘丹，蘇州嘉興人，諸暨令，歷尚書郎，隱臨平山。與韋應物、鮑防
　　、呂渭諸牧守往還。存詩十一首。
第684筆
賈弇
　　賈弇，長樂人，登大曆進士第，為校書郎。詩一首。
第685筆
沈仲昌
　　沈仲昌，臨汝人，登天寶九年進士第。詩一首。
第686筆
謝良輔
　　謝良輔，天寶十一年進士第，德宗時商州刺史。詩四首。
第687筆
鮑防
　　鮑防，字子慎，襄陽人，天寶末進士第。歷福建江西觀察使，貞元中
　　，累禮部侍郎，遷工部尚書致仕。防善屬文，尤工詩，與中書舍人謝
　　良弼友善，時號鮑謝。詩八首。
第688筆
杜奕
　　杜奕，貞元時人。詩一首。
第689筆
鄭概
　　鄭概，貞元時人。詩二首。[3486]
第690筆
陳元初
　　陳元初（元，一作允），校書郎。居麻源，僧靈一有送元初卜居麻源
　　詩。詩一首。
第691筆
呂渭[3487]
　　呂渭，字君載，河中人。第進士，為浙西支使，後貶歙州司馬。貞元
　　中，累遷禮部侍郎，出為潭州刺史。詩五首。
第692筆
范燈
　　范燈，貞元時人。詩二首。
第693筆
樊珣
　　樊珣，貞元時人。詩二首。
第694筆
劉蕃
　　劉蕃，登天寶六年進士第。詩二首。
第695筆
張志和
　　張志和，字子同，婺州金華人。年十六，舉明經，肅宗時待詔翰林，
　　後不復仕進，居江湖，自稱煙波釣叟。詩九首。
第696筆
張松齡
　　張松齡，志和兄也。詩一首。
第697筆
陸羽
　　陸羽，字鴻漸，撰茶經三卷，或云自太子文學徙太常寺太祝，不就。
　　詩二首。
第698筆
郭鄖
　　郭鄖，毘陵人，大曆、貞元間詩人。詩一首。
第699筆
韋同則
　　韋同則，建中時詩人。詩一首。
第700筆
李夷簡
　　李夷簡，字易之，貞元初登進士第，累遷殿中侍御史。元和時，拜御
　　史中丞，歷山南節度，尋拜御史大夫，進門下侍[3494]郎同平章事。
　　詩一首。
第701筆
李約
　　李約，字存博，汧公勉之子，自稱蕭齋，官兵部員外郎。詩十首。
第702筆
于鵠
　　于鵠，大曆、貞元間詩人也。隱居漢陽，嘗為諸府從事。詩一卷。
第703筆
劉長川
　　劉長川，肅代間詩人。詩二首。
第704筆
鄭常
　　鄭常，肅代間人。詩一卷，今存三首。
第705筆
陳存
　　陳存，大曆、貞元間詩人，詩六首。
第706筆
王觀
　　王觀，大曆、貞元間人，或云太和時人，詩一首。
第707筆
崔瓘
　　崔瓘，字汝器，博陵人，累官至灃州刺史。大曆中，遷湖南觀察使，
　　為別將臧玠所害。詩一首。
第708筆
鄭審
　　鄭審，繇之子，乾元中袁州刺史。大曆初秘書監，出為江陵少尹。詩
　　二首。
第709筆
朱彬
　　朱彬，大曆、貞元間詩人。詩一首。
第710筆
李彥遠（一作暐）
　　李彥遠，大曆、貞元間詩人。詩一首。
第711筆
范元凱
　　范元凱，內江人，與兄崇凱俱有才名。詩一首。
第712筆
劉迥
　　劉迥，字陽卿，知幾子，以剛直稱。大曆初吉州刺史，終諫議大夫、
　　給事中。集五卷，今存詩四首。
第713筆
李幼卿
　　李幼卿，字長夫，隴西人。大曆中，以右庶子領滁州刺史，滁州有庶
　　子泉，以幼卿得名。詩五首。
第714筆
李深
　　李深，字士達，兵部郎中、衢州刺史。詩四首。
第715筆
羊滔
　　羊滔，泰山人，大曆中宏詞及第。詩四首。
第716筆
薛戎
　　薛戎，字元夫，河中人，歷衢、湖、常三州刺史，終浙東觀察使。詩
　　四首。
第717筆
謝
　　謝，不知何許人。詩四首。
第718筆
崔元翰
　　崔元翰，名鵬，以字行，博陵人。擢進士第一人，又舉宏詞，歷官禮
　　部員外、知制誥，終比部郎中。集三十卷，今存詩七首。
第719筆
獨孤良器
　　獨孤良器，貞元中，官右司郎中。詩一首。
第720筆
高崇文
　　高崇文，字崇文，其先自渤海徙幽州。崇文少籍平盧軍，貞元中，隨
　　韓全義鎮長武城，累官金吾將軍，全義入覲，崇文掌行營節度留務。
　　憲宗朝，拜東川節度使，西蜀平，封南平郡王，同中書門下平章事。
　　卒，謚曰威武。詩一首。
第721筆
羅珦（一作炯）
　　羅珦，會稽人，家於廬州。貞元中，刺本郡，以治行聞，再遷京兆尹
　　。詩一首。
第722筆
皇甫澈（一作激）
　　皇甫澈，貞元中蜀州刺史。詩四首。
第723筆
張登
　　張登，南陽人，江南士〔掾〕（椽）滿歲，計相表為殿中侍御史，董
　　賦江南，俄拜漳州刺史。集六卷，今存詩七首。
第724筆
韋執中
　　韋執中，京兆人，河南縣令，歷泉州刺史。詩一首。
第725筆
邵真
　　邵真，成德軍李寶臣書記也。寶臣子惟岳，倚田悅，拒命，真切諫，
　　不從。兵敗，召真議歸順，悅遺扈岌來責，惟岳懼，斬真以謝。後王
　　武俊表其忠，贈戶部尚書。詩一首。
第726筆
何頻瑜
　　何頻瑜，建中中藍田尉。詩一首。
第727筆
駱浚
　　駱浚，起家度支司書，後嘗典州郡，有令名。詩一首。
第728筆
羅讓（一作尚）
　　羅讓，字景宣，迥之子，少以文學知名。舉進士、宏辭、賢良方正，
　　皆高第。歷尚書郎、散騎常侍、終江西歡察使。集三十卷，今存詩二
　　首。
第729筆
陳京
　　陳京，字慶復，陳宣都王叔明五世孫。擢進士第，累遷太常博士，擢
　　右補闕，與趙需、張薦共劾盧杞，終秘書少監。詩一首。
第730筆
韋渠牟
　　韋渠牟，京兆萬年人，少慧悟，涉覽經史。初為道士，後為僧，韓滉
　　表試校書郎。德宗誕日，召之，同佛老師講論大義，愛其辨博，因奏
　　七十詣詩，旬日，再轉右補闕、內供奉、遷諫議大夫，數召對奏事，
　　終太常卿。詩集十卷，今存二十一首。
第731筆
竇參
　　竇參，字時中，岐州人。以門蔭累官中丞，德宗以為宰相，後貶郴州
　　別駕，賜死。詩三首。
第732筆
盧群
　　盧群，字載初，范陽人。曹王皋節度江西，奏為判官，入為監察御史
　　，累遷兵部郎中、秘書監、終天成軍節度使。詩一首。
第733筆
韋皋[3534]
　　韋皋，字城武（一作武臣），京兆人。始仕為建陵挽郎，張鎰節度鳳
　　翔，署營田判官，德宗狩奉天，授隴州刺史，置奉義軍，拜節度使。
　　帝自梁洋還，召為左金吾衛將軍，遷大將軍。貞元元年，出為劍南西
　　川節度使。在蜀二十餘年，封南康郡王。詩三首。
第734筆
李愿
　　李愿，隴右人。晟之子，以父勳拜太子賓客，終檢校司空、河中節度
　　。詩二首。
第735筆
王智興
　　王智興，字匡諫，懷州人。起牙將，自貞元至太和，歷戰功，進位侍
　　中，封雁門郡王。詩一首。
第736筆
袁高
　　袁高，字公頤，恕己之孫。擢進士第，建中中，拜京畿觀察使，坐累
　　，貶韶州刺史，復拜給事中，憲宗時，特贈禮部尚書。詩一首。
第737筆
崔子向
　　崔子向，貞元間為檢校監察御史，後終南海從事。詩三首。
第738筆
張署
　　張署，河間人。貞元中監察御史，謫臨武令，歷刑部郎，虔、灃二州
　　刺史，終河南令。詩一首。
第739筆
歸登
　　歸登，字沖之，吳縣人，崇敬之子。貞元初，策賢良，為右拾遺，轉
　　右補闕、起居舍人。順宗為皇太子，登父子侍讀，及即位，以東宮恩
　　，拜給事中，遷工部侍郎，復為皇太子諸王侍讀，累進工部尚書，卒
　　，謚曰憲。詩一首。
第740筆
朱放
　　　朱放，字長通，襄州人。隱於越之剡溪，嗣曹王皋鎮江西，辟節度參
　　　謀。貞元初，召為拾遺，不就。詩一卷。
第741筆
武元衡
　　武元衡，字伯蒼，河南緱氏人。建中四年，登進士第，累辟使府，至
　　監察御史，後改華原縣令。德宗知其才，召授比部員外郎，歲內，三
　　遷至右司郎中，尋擢御史中丞。順宗立，罷為右庶子。憲宗即位，復
　　前官，進戶部侍郎。元和二年，拜門下侍郎平章事，尋出為劍南節度
　　使，八年，徵還秉政，早朝為盜所害，贈司徒，謚忠愍。臨淮集十卷
　　，今編詩二卷。
第742筆
李吉甫
　　李吉甫，字弘憲，以父棲筠蔭，補倉曹參軍，為太常博士。憲宗立，
　　拜考功郎中、知制誥，入翰林為學士，轉中書舍人。元和二年，同平
　　章事，後為淮南節度，雖居外，每朝廷得失，輒以聞，帝尊任之，官
　　而不名。卒，贈司空。吉甫該洽典故，詳練故實，善任賢良，朝倫式
　　序。集二十卷，今存詩四首。
第743筆
鄭絪
　　鄭絪，字文明，滎陽人，擢進士、宏詞。初為張延賞掌書記，入為起
　　居郎、翰林學士，累遷中書舍人。憲宗立，拜中書侍郎同平章事，太
　　和中，以太子少傅致仕。絪少好學，大曆中有高名，後踐歷華顯，出
　　入中外，踰四十年，守道寡欲，不為烜赫事，時推耆德。集三十卷，
　　今存詩五首。
第744筆
鄭餘慶
　　鄭餘慶，字居業，大曆中舉進士第。初為嚴震山南從事，貞元初，歷
　　庫部郎中，為翰林學士，以工部侍郎知吏部選，後拜中書侍郎同平章
　　事。憲宗時，為尚書左僕射，詳定典制，引韓愈、李程為副，崔郾、
　　陳珮、楊嗣復、庾敬休為判官。損益儀規，號為詳衷，終太子太師、
　　檢校司徒。集五十卷，今存詩二首。
第745筆
趙宗儒
　　趙宗儒，字秉文，鄧州穰人，舉進士。初授弘文館校書郎，拜左拾遺
　　，充翰林學士，與父曄秘書少監同日並命，當時榮之。貞元十二年，
　　以給事中同中書門下平章事，罷相，為右庶子。端居守道，勤奉朝請
　　，遷吏部侍郎，改尚書，前後三鎮方任，八領選部，歷憲、穆、敬、
　　文四朝，以司空致仕。詩一首。
第746筆
柳公綽
　　柳公綽，字寬，京兆華原人，舉賢良方正，直言極諫。武元衡節度劍
　　南，與裴度俱為判官，相引重，召為吏部郎中。元和初，進太醫箴，
　　遷御史中丞，歷六鎮。太和中，終兵部尚書。性耿介，有大臣節，為
　　文不尚浮靡，所取士如許康佐、鄭朗、盧簡辭、崔璵、夏侯孜、李拭
　　、韋長，皆知名顯貴。詩三首。
第747筆
張正一
　　張正一，德宗末左補闕，以上書召見。王叔文之黨疑其言己陰事，令
　　韋執誼譖之，坐貶。詩一首。
第748筆
徐放
　　徐放，字達夫，武元衡西川從事。元和九年，為衢州刺史，見韓愈徐
　　偃王廟碑。詩一首。[3584]
第749筆
崔備
　　崔備，建中進士第，為西川節度使判官，終工部郎中。詩六首。
第750筆
蕭祜
　　蕭祜，字祐之，蘭陵人，以處士徵，拜拾遺。元和初，歷御史中丞、
　　桂管防禦觀察使，為人閒澹貞退，善鼓琴、賦詩。精妙書畫，遊心林
　　壑，名人高士多與之遊。詩二首。
第751筆
王良士
　　王良士，貞元進士，為西川劉闢幕僚。闢敗，應坐，高崇文宥之，詩
　　二首。
第752筆
獨孤實
　　獨孤實，嘗為武元衡鎮西川時僚吏，詩一首。
第753筆
盧士政（一作玟）
　　盧士政，山東人，為西川觀察支使，後歷瀛鄚節度，入為太子賓客分
　　司，詩一首。
第754筆
于敖
　　于敖，字蹈中，江南人，登進士第。長慶中給事中，尋轉工部侍郎，
　　出為宣歙觀察使、兼御史中丞。詩一首。
第755筆
皇甫鏞
　　皇甫鏞，字龢卿，朝那人，第進士。元和中，為河南少尹，時兄鎛領
　　度支，聚斂句剝，天下怨恨，鏞每極言，不聽，乃求分司為右庶子。
　　開成初，終太子少保，鏞能文，尤工詩什。集十八卷，今存詩一首。
第756筆
顏粲
　　顏粲，登建中進士第。詩二首。
第757筆
徐敞
　　徐敞，建中進士。詩五首。
第758筆
張聿
　　張聿，建中進士。詩五首。[3591]
第759筆
麴信陵
　　麴信陵，貞元元年進士第，為舒州望江令，有惠政。詩一卷，今存六
　　首。
第760筆
張正元
　　張正元，登貞元五年進士第，詩二首。
第761筆
王履貞
　　王履貞，貞元七年登第。詩一首。
第762筆
彭伉
　　彭伉，宜春人，貞元七年登進士第，官評事。詩三首。
第763筆
林藻
　　林藻，字緯乾，莆陽人，貞元七年進士第，官嶺南節度副使。詩一卷
　　，今存三首。
第764筆
李觀
　　李觀，字元賓，趙州人。貞元八年，進士、宏辭擢第，授太子校書郎
　　。集三卷，詩四首。
第765筆
李絳
　　李絳，字深之，贊皇人，登宏詞科，授秘書省校書郎。貞元末，拜監
　　察御史。元和中，以本官充翰林學士，改中書舍人，尋拜中書侍郎，
　　輔政多所匡益。以疾求罷，出為河中觀察使，改兗海節度使，寶曆初
　　，入為尚書左僕射，李逢吉惡之，罷為太子少師，分司東都。文宗即
　　位，徵為太常卿，復出為山南西道節度使，兵亂遇害。集二十二卷，
　　今存詩二首。
第766筆
崔樞
　　崔樞，順宗朝，歷中書舍人，充東宮侍讀，終秘書監。詩二首。
第767筆
陸復禮
　　陸復禮，貞元八年宏詞第一人。詩一首。
第768筆
李正辭
　　李正辭，貞元八年進士第，憲宗時，自拾遺轉補闕。詩一首。
第769筆
張嗣初
　　張嗣初，貞元八年進士。詩二首。
第770筆
許康佐
　　許康佐，貞元中舉進士、宏辭，累遷中書舍人、翰林學士。與王起俱
　　為文宗寵禮，終禮部尚書。詩二首。
第771筆
許堯佐
　　許堯佐，康佐之弟，擢進士第，為太子校書郎，終諫議太夫。詩一首
　　。
第772筆
李君房（一作芳）
　　李君房，貞元間人。詩一首。
第773筆
杜羔
　　杜羔，洹水人，貞元初，及進士第，後歷振武節度使，以工部尚書致
　　仕。詩一首。
第774筆
車
　　車，貞元進士。詩一首。
第775筆
權德輿
　　權德輿，字載之，天水略陽人，未冠，即以文章稱。杜佑、裴冑交辟
　　之，德宗聞其材，召為太常博士，改左補闕，兼制誥，進中書舍人，
　　歷禮部侍郎，三知貢舉。憲宗元和初，歷兵部、吏部侍郎，坐郎吏誤
　　用官闕，改太子賓客。俄復前官，遷太常卿，拜禮部尚書，同平章事
　　，會李吉甫再秉政。帝又自用李絳，議論持異，德輿從容不敢有所輕
　　重，坐是罷，以檢校吏部尚書，留守東都，復拜太常卿，徙刑部尚書
　　，出為山南西道節度使。二年，以病乞還，卒於道，年六十，贈左僕
　　射，謚曰文。德輿積思經術，無不貫綜，其文雅正贍縟，動止無外飾
　　，而醞藉風流，自然可慕，為貞元、元和間縉紳羽儀。文集五十卷，
　　今編詩十卷。
第776筆
張薦
　　張薦，字孝舉，深州人，鷟之孫。敏銳有文辭，為顏真卿所賞。真卿
　　陷李希烈，薦上疏論救，為左拾遺。論慮杞姦惡，德宗納之，擢諫議
　　大夫，將疏裴延齡惡，延齡知之，遣使回鶻，還為秘書少監，復使吐
　　蕃，三臨絕域，占對詳辯。卒，贈禮部尚書。詩三首。
第777筆
崔邠[3685]
　　崔邠，字處仁，貝州武城人。第進士，官補闕，疏論裴延齡姦，由中
　　書舍人遷吏部侍郎，久乃為太常卿，知吏部尚書銓。為人沈密清儉，
　　兄弟以孝敬聞。詩二首。
第778筆
楊於陵
　　楊於陵，字達夫，弘農人，年十九，擢進士第。節度使韓滉奇之，妻
　　以女，滉為相，方權幸，於陵不欲進取，退廬建昌。滉卒，乃為膳部
　　員外郎，歷中書舍人、戶部侍郎。元和初，出為嶺南節度使。穆宗立
　　，遷戶部尚書，以左僕射致仕。於陵器量方峻，節操堅明，時人尊仰
　　之，卒贈司空。詩三首。
第779筆
許孟容
　　許孟容，京兆長安人，舉進士甲科。貞元初，為張建封從事，四遷侍
　　御史。德宗知其才，徵為禮部員外郎，遷給事中，多所論奏。元和中
　　，由太常卿為尚書左丞。居官守正，善拔士，議論人物，有大臣風采
　　。詩三首。
第780筆
馮伉
　　馮伉，魏州元城人。大曆初，舉五經，又舉宏詞，三遷膳部員外郎。
　　使澤潞，不受幣，德宗以其清可用，授醴泉令，為著諭蒙書以勸俗，
　　韋渠牟薦為給事中，再領國子祭酒。卒，贈禮部尚書。詩三首。
第781筆
潘孟陽
　　潘孟陽，侍郎炎之子，以蔭進，登博學宏辭。母，劉晏女也，公卿多
　　父友及外祖賓從，故得薦用。累至兵部郎中，權知戶部侍郎，年未四
　　十。憲宗初，巡省江淮，憲宗嘗誡江淮宣慰使鄭敬曰：朕宮中用度，
　　一匹已上，皆有簿領，唯贈卹貧民，無所計算，卿宜體吾懷，勿學潘
　　孟陽奉使，但務酣飲，遊山寺也。詩三首。
第782筆
武少儀[3689]
　　武少儀，元和中嘗為大理卿。詩二首。
第783筆
段文昌
　　段文昌，字墨卿，一字景初。貞元初，授校書郎，累擢翰林學士、中
　　書舍人。穆宗即位，拜中書侍郎同中書門下平章事。未踰年，出為劍
　　南、西川節度使。文宗立，拜御史大夫，節度淮南，徙荊南，終西川
　　節度。集三十卷，今存詩四首。
第784筆
姚向
　　姚向，長慶二年西川節度判官。詩二首。
第785筆
溫會
　　溫會，以殿中侍御史為西川安撫判官。詩二首。
第786筆
李敬伯
　　李敬伯，西川觀察巡官、試大理評事。詩二首。
第787筆
姚康
　　姚康，字汝諧，下邽人，登元和十五年進士第，試右武衛曹參軍、劍
　　南觀察推官。大中時，終太子詹事。詩四首。
第788筆
羊士諤
　　羊士諤，泰山人。登貞元元年進士第，累至宣歙巡官。元和初，拜監
　　察御史，坐誣李吉甫，出為資州刺史。詩一卷。
第789筆
楊巨源
　　楊巨源，字景山，河中人。貞元五年擢進士第，為張弘靖從事，由秘
　　書郎擢太常博士、禮部員外郎，出為鳳翔少尹，復召除國子司業，年
　　七十致仕歸，時宰白以為河中少尹，食其祿終身。集五卷，今編詩一
　　卷。
第790筆
令狐楚
　　令狐楚，字殼士，宜州華原人。貞元七年及第，由太原掌書記至判官
　　。德宗好文，每省太原奏，必能辨楚所為，數稱之，召授右拾遺。憲
　　宗時，累擢職方員外郎、知制誥。皇甫鎛薦為翰林學士，進中書舍人
　　，出為華州刺史，鎛既相，復薦楚為中書侍郎同平章事。穆宗即位，
　　進門下侍郎，尋出為宣歙觀察使，貶衡州刺史，再徙太子賓客、分司
　　東都。長慶二年，擢陝虢觀察使。敬宗立，拜楚為河南尹，遷宣武節
　　度使，入為戶部尚書，俄拜東都留守，徙天平節度使，召為吏部尚書
　　，檢校尚書右僕射，進拜左僕射、彭陽郡公。開成元年，上疏辭位，
　　拜山南西道節度使，卒，贈司空，謚曰文。集一百三十卷，歌詩一卷
　　，今編詩一卷。
第791筆
裴度
　　裴度，字中立，河東聞喜人。貞元中擢第，授河陰縣尉，遷監察御史
　　，出為河南府功曹，遷起居舍人。憲宗元和六年，以司封員外郎、知
　　制誥，尋轉本司郎中，使魏州，還拜中書舍人，改御史中丞，尋兼刑
　　部侍郎。十六年，拜門下侍郎同中書門下平章事，于時討蔡，度請身
　　自督戰，詔以度充淮西宣慰招討處置使。蔡平，封晉國公，復知政事
　　，為皇甫鎛所構，出為太原尹、北都留守、河東節度使。穆宗長慶元
　　年，河朔復亂，詔度以本官充鎮州四面行營招討使，元稹拜平章事，
　　罷度兵權，充東都留守，尋以守司徒同平章事，復知政事，李逢吉沮
　　之，出為山南西道節度使。敬宗寶曆元年，度入覲京師，帝禮遇隆厚
　　，數日宣制，復知政事。文宗立，加門下侍郎，集賢殿大學士，進階
　　特進，以病懇辭機務，詔加守司徒，兼侍中，充山南東道節度等使。
　　太和八年，以本官判東都尚書省事，充東都留守，進位中書令，尋復
　　兼太原尹、北都留守、河東節度使。度固辭，不允，至鎮，病甚，乞
　　還東都養病，詔許還京，卒，贈太傅。度狀貌不踰中人，而風彩俊爽
　　，占對雄辯，出入中外，經事四朝，以身繫國之安危者二十年。集二
　　卷，今編詩一卷。
第792筆
韓愈
　　韓愈，字退之，南陽人，少孤，刻苦為學，盡通六經百家。貞元八年
　　，擢進士第，才高，又好直言，累被黜貶。初為監察御史，上疏極論
　　時事，貶陽山令。元和中，再為博士，改比部郎中、史館修撰，轉考
　　功、知制誥，進中書舍人，又改庶子。裴度討淮西，請為行軍司馬，
　　以功遷刑部侍郎，諫迎佛骨，謫刺史潮州，移袁州。穆宗即位，召拜
　　國子祭酒、兵部侍郎，使王廷湊，歸，轉吏部。為時宰所搆，罷為兵
　　部侍郎。尋復吏部，卒，贈禮部尚書，謚曰文。愈自比孟軻，闢佛老
　　異端，篤舊卹孤，好誘進後學，以之成名者甚眾。文自魏晉來，拘偶
　　對，體日衰，至愈，一返之古，而為詩豪放，不避麤險，格之變亦自
　　愈始焉。集四十卷，內詩十卷，外集遺文十卷，內詩十八篇，今合編
　　為十卷。
第793筆
張籍
　　張籍，字文昌，蘇州吳人，或曰和州烏江人，貞元十五年登進士第，
　　授太常槷太祝，久之，遷祕書郎，韓愈薦為國子博士，歷水部員外郎
　　、主客郎中，當時有名士皆與游，而愈賢重之，籍為詩長于樂府，多
　　警句，仕終國子司業，詩集七卷，今編為五卷。
第794筆
盧仝
　　盧仝。范陽人。隱少室山。自號玉川子。徵諫議不起。韓愈為河南令
　　。愛其詩。厚禮之。後因宿王涯第。罹甘露之禍。詩三卷。
第795筆
李賀
　　李賀，字長吉，系出鄭王後。七歲能辭章，韓愈、皇甫湜始聞未信。
　　過其家，使賀賦詩，援筆輒就，自目曰高軒過，二人大驚。自是有名
　　。賀每旦日出，騎弱馬，從小奚奴，背古錦囊。遇所得，書投囊中，
　　及幕歸，足成之，率為常。以父名晉肅，不肯舉進士，詩尚奇詭，絕
　　去畦徑，當時無能效者。樂府數十篇，雲韶諸工皆合之弦管，仕為協
　　律郎。卒年二十七。詩四卷，外集一卷，今編詩五卷。
第796筆
劉叉
　　劉叉，元和時人，少任俠，因酒殺人，亡命。會赦出，更折節讀書，
　　能為歌詩。聞韓愈接天下士，步歸之。作冰柱、雪車二詩。後以爭語
　　不能下賓客，因持愈金數斤去，曰：此諛墓中人得耳。不若與劉君為
　　壽。遂行，歸齊魯，不知所終。詩一卷。
第797筆
元稹
　　元稹，字微之，河南河內人。幼孤，母鄭賢而文。親授書傳，舉明經
　　書判入等。補校書郎。元和初，應制策第一。除左拾遺，歷監察御史
　　，坐事貶江陵士曹參軍。徙通州司馬。自虢州長史徵為膳部員外郎，
　　拜祠部郎中、知制誥。召入翰林為中書舍人、承旨學士，進工部侍郎
　　同平章事。未幾罷相。出為同州刺史，改越州刺史，兼御史大夫、浙
　　東觀察史。太和初，入為尚書左丞、檢校戶部尚書，兼鄂州刺史，武
　　昌軍節度史。年五十三卒。贈尚書右僕射。稹自少與白居易倡和，當
　　時言詩者稱元白，號為元和體。其集與居易同名長慶，今編詩二十八
　　卷。
第798筆
王涯
　　王涯，字廣津，太原人。博學，工屬文。貞元中，擢進士，又舉宏辭
　　，調藍田尉，以左拾遺為翰林學士，進起居舍人。憲宗元和初。貶虢
　　州司馬，徙袁州刺史。以兵部員外郎召知制誥，再為翰林學士，累遷
　　工部侍郎。涯文有雅思，永貞、元和間，訓誥溫麗，多所槁定，拜中
　　書侍郎、同中書門下平章事。尋罷，再遷吏部侍郎。穆宗立。出為劍
　　南、東川節度使。長慶三年。入為御史大夫，遷戶部尚書、鹽鐵轉運
　　使。敬宗寶曆時，復出領山南西道節度使。文宗嗣位，加拜太常卿，
　　以吏部尚書總鹽鐵。歲中，進尚書右僕射、代崑公，久之，以本官同
　　中書門下平章事，俄檢校司空、兼門下侍郎。李訓敗，乃及禍。集十
　　卷。今編詩一卷。
第799筆
賈稜
　　賈稜，貞元八年進士第。詩一首。
第800筆
劉遵古
　　劉遵古，貞元八年進士第。詩一首。
第801筆
李正封[3880]
　　李正封，官監察御史。詩五首。
第802筆
崔立之
　　崔立之，貞元進士第。詩三首。
第803筆
郭遵
　　郭遵，貞元進士第。詩二首。
第804筆
韋紓
　　韋紓，貞元進士第。詩一首。
第805筆
樊陽源
　　樊陽源，貞元進士第。詩一首。
第806筆
許稷
　　許稷，貞元進士第。詩二首。
第807筆
范傳正
　　范傳正，貞元中，舉進士、宏辭，皆高第。詩三首。
第808筆
豆盧榮
　　豆盧榮，貞元進士。詩一首。
第809筆
邵偃
　　邵偃，貞元中進士。詩一首。
第810筆
柳道倫
　　柳道倫，貞元中進士。詩一首。
第811筆
陳九流
　　陳九流，貞元中進士。詩一首。
第812筆
夏方慶[3886]
　　夏方慶，貞元中進士。詩一首。
第813筆
陳羽
　　陳羽，江東人。登貞元進士第，歷官樂宮尉佐。詩一卷。
第814筆
歐陽詹
　　歐陽詹，字行周，晉江人。常袞薦之，始舉進士。閩人擢第自詹始，
　　官國子監四門助教。集十卷，今編詩一卷。
第815筆
柳宗元
　　柳宗元，字子厚，河東人。登進士第，應舉宏辭，授校書郎，調藍田
　　尉。貞元十九年，為監察御史裏行，王叔文、韋執誼用事，尤奇待宗
　　元，擢尚書禮部員外郎。會叔文敗，貶永州司馬。宗元少精警絕倫，
　　為文章雄深雅健，踔厲風發，為當時流輩所推仰。既罹竄逐，涉履蠻
　　瘴，居閒益自刻苦，其堙厄感鬱，一寓諸文，讀者為之悲惻。元和十
　　年，移柳州剌史，江嶺間為進士者，走數千里，從宗元遊。經指授者
　　，為文辭皆有法，世號柳柳州。元和十四年卒，年四十七。集四十五
　　卷，內詩二卷，今編為四卷。
第816筆
劉禹錫
　　劉禹錫，字夢得，彭城人。貞元九年，擢進士第，登博學宏詞科。從
　　事淮南幕府，入為監察御史。王叔文用事，引入禁中，與之圖議，言
　　無不從。轉屯田員外郎，判度支鹽鐵案。叔文敗，坐貶連州刺史，在
　　道貶朗州司馬，落魄不自聊。吐詞多諷託幽遠，蠻俗好巫，嘗依騷人
　　之旨，倚其聲作竹枝詞十餘篇，武陵谿洞間悉歌之。居十年，召還，
　　將置之郎署，以作玄都觀看花詩涉譏忿。執政不悅，復出刺播州。裴
　　度以母老為言，改連州、徙夔、和二州。久之，徵入為主客郎中，又
　　以作重游玄都觀詩，出分司東都，度仍薦為禮部郎中，集賢直學士。
　　度罷，出刺蘇州，徙汝、同二州。遷太子賓客分司，禹錫素善詩，晚
　　節尤精。不幸坐廢，偃蹇寡所合，乃以文章自適，與白居易酬復頗多
　　。居易嘗敘其詩曰：彭城劉夢得，詩豪者也。其鋒森然，少敢當者。
　　又言其詩在處應有神物護持，其為名流推重如此。會昌時，加檢校禮
　　部尚書，卒年七十二，贈戶部尚書。詩集十八卷，今編為十二卷。
第817筆
張弘靖
　　張弘靖，字元理，蒲州人。嘉貞之孫，延賞之子。以蔭為河南參軍，
　　擢監察御史，累遷戶部侍郎、河中節度使。元和中，拜刑部尚書、同
　　中書門下平章事，封高平縣侯，出為太原節度使，終太子少師。詩一
　　首。
第818筆
韓察
　　韓察，官歷太原節度判官、侍御史、明州刺史。詩一首。
第819筆
崔恭
　　崔恭，官歷太原節度副使、檢校右散騎常侍、汾州刺史。詩一首。
第820筆
陸瀍
　　陸瀍，登貞元元年進士第，官給事中。詩一首。
第821筆
胡〔証〕（證）
　　胡〔証〕（證），字啟中，河東人，舉進士第，累官金吾大將軍，嶺
　　南節度使。詩一首。
第822筆
張賈
　　張賈，弘靖之從姪，官至兵部尚書。詩二首。
第823筆
張文規
　　張文規，弘靖之子，嘗為吳興守，終桂管防禦觀察使。詩二首。
第824筆
張仲素
　　張仲素，字繪之，河間人。憲宗時為翰林學士，後終中書舍人。詩一
　　卷。
第825筆
庾承宣
　　庾承宣，貞元十年及第。太和中，終檢校吏部尚書、天平軍節度使。
　　詩一首。
第826筆
鄭澣
　　鄭澣，餘慶之子。貞元十年，舉進士第，為右補闕。敢言，無所諱。
　　文宗時，入翰林為侍講學士，累進尚書左丞，出為山南西道節度使，
　　俄以戶部尚書召，未拜，卒，諡曰宣。集三十卷，今存詩五首。
第827筆
張彙（一作彙征）[4142]
　　張彙，貞元十年進士。詩三首。
第828筆
陳通方
　　陳通方，閩縣人。貞元十年登第，王播薦為江西院官。詩二首。
第829筆
李應
　　李應，貞元十一年登進士第。詩一首。
第830筆
陳師穆
　　陳師穆，貞元十一年進士第。詩一首。[4143]
第831筆
李季何
　　李季何，貞元十一年進士第。詩一首。
第832筆
李程
　　李程，字表臣，隴西人。貞元十二年，登進士第，累辟使府，為監察
　　御史，充翰林學士。元和中，知制誥，拜禮部侍郎。敬宗即位，以吏
　　部侍郎同平章事，後罷為河東節度使。程在翰苑，日過八塼乃至，時
　　號八塼學士。詩五首。
第833筆
高（一作喬）弁
　　高弁，貞元十二年進士第。詩一首。[4145]
第834筆
席夔
　　席夔，貞元十二年宏詞及第。詩二首。
第835筆
李行敏
　　李行敏，貞元十二年宏詞登第。詩一首。
第836筆
陳諷
　　陳諷，貞元十年擢進士第。詩一首。
第837筆
崔護
　　崔護，字殷功，博陵人。貞元十二年登第，終嶺南節度使。詩六首。
第838筆
李翱
　　李翱，字習之，中貞元進士第，調校書郎。元和初，為國子博士、史
　　館修撰，遷考功員外郎，除朗、廬二州刺史，入為諫議大夫。知制誥
　　，改中書舍人。會昌中，終山南東道節度使。詩七首。
第839筆
皇甫湜
　　皇甫湜，字持正，新安人。元和中擢進士第，為陸渾尉，仕至工部郎
　　中，裴度辟為判官。集三卷，今存詩三首。
第840筆
樊宗師
　　樊宗師，字紹述，河中人，始為國子主簿。元和中，擢軍謀宏遠科，
　　授著作佐郎。歷金部郎中、綿、絳二州刺史，進諫議大夫。未拜，卒
　　。詩七百六十九篇，今存一首。[4151]
第841筆
盧儲
　　盧儲，貞元間人，擢進士第一。詩二首。
第842筆
皇甫松
　　皇甫松，湜之子，自稱檀欒子。詩十三首。
第843筆
馬異
　　馬異，河南人，盧仝友善。詩四首。
第844筆
呂溫
　　呂溫，字和叔，一字化光，河中人。貞元末，擢進士第，因善王叔文
　　，再遷為左拾遺。以侍御史使吐蕃，元和元年乃還。柳宗元等皆坐叔
　　文貶，溫獨免。進戶部員外郎，與竇群、羊士諤相昵。群為御史中丞
　　，薦溫知雜事，士諤為御史，宰相李吉甫持之不報，溫乘間奏吉甫陰
　　事。詰辯皆妄，貶均州刺史，議者不厭，再貶道州。久之，徙衡州卒
　　。集十卷，內詩二卷，今編詩二卷。
第845筆
孟郊
　　孟郊，字東野，湖州武康人。少隱嵩山，性介，少諧合。韓愈一見為
　　忘形交。年五十，得進士第，調溧陽尉。縣有投金瀨、平陵城，林薄
　　蒙翳，下有積水。郊間往坐水旁，裴回賦詩，曹務多廢，令白府以假
　　尉代之，分其半奉。鄭餘慶為東都留守，署水陸轉運判官，餘慶鎮興
　　元，奏為參謀。卒，張籍私諡曰貞曜先生。郊為詩有理致，最為愈所
　　稱，然思苦奇澀，李觀亦論其詩曰：高處在古無上，平處下顧二謝云
　　。集十卷，今編詩十卷。
第846筆
白居易
　　字樂天，下邽人。貞元中，擢進士第，補校書郎。元和初，對制策，
　　入等，調盩厔尉、集賢校理。尋召為翰林學士、左拾遺，拜贊善大夫
　　，以言事貶江州司馬，徙忠州刺史。穆宗初，徵為主客郎中、知制誥
　　。復乞外，歷杭、蘇二州刺史。文宗立，以秘書監召，遷刑部侍郎。
　　俄移病，除太子賓客分司東都，拜河南尹。開成初，起為同州刺史，
　　不拜，改太子少傅。會昌初，以刑部尚書致仕，卒贈尚書右僕射，諡
　　曰文，自號醉吟先生，亦稱香山居士。與同年元稹酬詠，號元白；與
　　劉禹錫酬詠，號劉白。長慶集詩二十卷，後集詩十七卷，別集補遺二
　　卷，今編詩三十九卷。
第847筆
李紳
　　李紳，字公垂，潤州無錫人。為人短小精悍，於詩最有名，時號短李
　　　　。元和初，擢進士第，補國子助教；不樂，輒去。李錡辟掌書記，錡
　　　　抗命，不為草表，幾見害。穆宗召為右拾遺、翰林學士，與李德裕、
　　　　元稹同時號三俊。歷中書舍人、御史中丞、戶部侍郎。敬宗立，李逢
　　　　吉搆之，貶端州司馬，徙江州長史，遷滁、壽二州刺史，以太子賓客
　　　　分司東都。太和中，擢浙東觀察使。開成初，遷河南尹、宣武節度使
　　　　。武宗即位，召拜中書侍郎同平章事，進尚書右僕射，封趙郡公。居
　　　　位四年，以檢校右僕射平章事節度淮南。卒，贈太尉，諡文肅。追昔
　　　　游詩三卷，雜詩一卷，今合編為四卷。
第848筆
崔公信
　　崔公信，元和元年進士第。張〔弘〕（洪）靖帥太原，辟為掌書記，
　　後改觀察判官，加授殿中侍御史。詩一首。
第849筆
楊虞卿
　　楊虞卿，字師皋，弘農人。元和五年擢進士第，為校書郎，擢監察御
　　史。牛僧孺、李宗閔輔政，引為弘文館學士、給事中，號為黨魁。歷
　　工部侍郎、京兆尹，貶虔州司戶卒。詩一首。
第850筆
楊汝士
　　楊汝士，字慕巢，虞卿從弟。元和四年，擢進士第，牛僧孺、李宗閔
　　待之善，因為中書舍人。開成初，由兵部侍郎出鎮東川，入為吏部侍
　　郎，終刑部尚書。詩七首。
第851筆
陳至
　　陳至，元和四年即第。詩二首。
第852筆
趙蕃
　　趙蕃，元和進士第。詩二首。
第853筆
鮑溶
　　鮑溶，字德源，元和進士第，與韓愈、李正封、孟郊友善。集五卷，
　　今編詩三卷。
第854筆
盧鈞
　　盧鈞，字子和。舉進士中第，嘗為李絳、裴度幕僚，歷嶺南、山南、
　　昭義、宣武節度。大中時，召為左僕射，後以太保致仕，卒年八十七
　　。詩一首。
第855筆
范傳質
　　范傳質，元和進士第。詩一首。
第856筆
賈謩
　　賈謩，元和進士。詩一首。
第857筆
陳彥博
　　陳彥博，元和五年進士第。詩一首。
第858筆
唐扶
　　唐扶，字雲翔，晉陽人，莒公儉之後。元和五年，登進士第，為侍御
　　史，終福州團練觀察使。詩二首。
第859筆
陶雍
　　陶雍，元和間人。詩一首。
第860筆
郭周藩
　　　　郭周藩，河東人，登元和六年第。詩一首。
第861筆
侯冽
　　侯冽，元和六年進士第。詩二首。
第862筆
王質
　　王質，字華卿，太原祁人，文中子之後，元和六年登第。太和中，歷
　　河南尹、宣歙觀察使。詩一首。
第863筆
高銖
　　高銖，字權仲，元和六年登第。為太原判官，檢校〔監〕（觀）察御
　　史。大中初，終太常卿。詩一首。
第864筆
舒元輿
　　舒元輿，婺州東陽人。元和中，登進士第。調鄠尉，裴度表掌興元書
　　記，拜監察御史，再遷刑部員外郎，改著作郎，分司東都。李訓與元
　　輿善，訓用事，再遷左司郎中。御史大夫李固言表知雜事，固言輔政
　　，權知御史中丞。不三月，即真，兼刑部侍郎，專附鄭注。月中，以
　　本官及中書門下平章事。甘露之變，為仇士良所害。詩六首，編為一
　　卷。
第865筆
盧宗回
　　盧宗回，字望淵，南海人。登元和十年進士第，終集賢校理。詩一首
　　。
第866筆
周匡物
　　周匡物，字幾本，漳州人。元和十一年進士第，仕至高州刺史。詩五
　　首。
第867筆
廖有方
　　廖有方，交州人。元和十年進士第，改名游卿，官校書郎。詩一首。
第868筆
皇甫曙
　　皇甫曙，元和十一年登第。寶曆間，崔從鎮淮南，署為行軍司馬。詩
　　一首。
第869筆
潘存實
　　潘存實，字鎮之，漳浦人。元和十三年至進士第，仕至戶部侍郎。詩
　　一首。
第870筆
陳去疾
　　陳去疾，字文醫，候官人。元和十四年及第，歷官邑管副使。詩十三
　　首。
第871筆
張蕭遠
　　張蕭遠，元和進士登第，籍之弟也。詩三首。
第872筆
李播
　　李播，登元和進士第，以郎中典蘄州。詩一首。
第873筆
王季則
　　王季則，登元和進士第。詩一首。
第874筆
紀元皋
　　紀元皋，元和進士。詩一首。
第875筆
吳晃
　　吳晃，元和進士。詩一首。
第876筆
鄭還古
　　鄭還古，元和中，登進士第，終國子博士。詩三首。
第877筆
獨孤鉉
　　獨孤鉉，隴右人，登元和進士第。詩一首。
第878筆
王初
　　王初，并州人，仲舒之長子也。元和末，登進士第。詩十九首。
第879筆
劉軻
　　劉軻，字希仁，沛人，少為僧。元和末，登進士第，終洛州刺史。集
　　一卷，今存詩一首。
第880筆
朱晝[5560]
　　朱晝，元和間進士第。詩三首。
第881筆
滕邁
　　滕邁，元和登進士第，官吉州太守。詩二首。
第882筆
滕倪
　　滕倪，元和時人。詩一首。
第883筆
殷堯藩
　　殷堯藩，蘇州嘉興人。元和中，登進士第，辟李翱長沙幕府，加監察
　　御史，又嘗為永樂令。詩一卷。
第884筆
沈亞之
　　沈亞之，字下賢，吳興人，登元和十年進士第，歷殿中丞御史、內供
　　奉。太和初，為德州行營使柏耆判官。耆貶，亞之亦謫南康尉，終郢
　　州掾。集九卷，今編詩一卷。
第885筆
施肩吾
　　施肩吾，字希聖，洪州人，元和十年登第。隱洪州之西山，為詩奇麗
　　。西山集十卷，今編詩一卷。
第886筆
費冠卿
　　費冠卿，字子軍，池州人，元和登第。母卒，歎曰：干祿養親，得祿
　　而親喪，何以祿為？遂隱池州九華山。長慶中，殿院李行修舉其孝節
　　，召拜右拾遺。不赴。集一卷，今存詩十一首。
第887筆
蕭建
　　蕭建，蘭陵人，登進士第，終禮部侍郎。詩一首。
第888筆
劉虛白
　　劉虛白，竟陵人，擢元和進士第。詩一首。
第889筆
張復
　　張復，元和中人。詩一首。
第890筆
張勝之
　　張勝之，元和中人。詩一首。
第891筆
姚合
　　姚合，陝州硤石人。宰相崇曾孫，登元和進士第。授武功主簿，調富
　　平、萬年尉，寶曆中監察御史、戶部員外郎，出荊、杭州刺史，後為
　　給事中、陝虢觀察史。開成末，終祕書監。與馬戴、費冠卿、殷堯藩
　　、張籍遊，李頻師之，合詩名重於時，人稱姚武功云。詩七卷。
第892筆
周賀
　　周賀，字南卿，東洛人。初為浮屠，名清塞。杭州太守姚合愛其詩，
　　加以冠巾，改名賀。詩一卷。
第893筆
鄭巢
　　鄭巢，與姚合同時。詩一卷。
第894筆
呂群
　　呂群，元和進士第。詩二首。
第895筆
崔涯
　　崔涯，吳楚間人，與張祜齊名。詩八首。
第896筆
郭良驥
　　郭良驥，元和後詩人。詩二首。
第897筆
王叡
　　王叡，元和後詩人，自號炙轂子。集五卷，今存詩九首。
第898筆
焦郁
　　焦郁，元和間人。詩三首。
第899筆
崔郊
　　崔郊，元和間秀才。詩一首。
第900筆
劉魯風[5744]
　　劉魯風，九江刺史張又新客也。詩一首。
第901筆
柳泌
　　柳泌，憲宗朝方士，為穆宗所誅。詩二首。
第902筆
何希堯[5745]
　　何希堯，字唐臣，分水人。詩四首。
第903筆
朱沖和
　　朱沖和，錢塘酒徒，與張祜同時。詩一首。
第904筆
張光朝[5746]
　　張光朝，元和時人。詩二首。
第905筆
梁鉉
　　梁鉉，元和時人。詩一首。
第906筆
章孝標
　　章校標，桐廬人，登元和十四年進士第，除祕書省正字。太和中，試
　　大理評事。詩一卷。
第907筆
蔣防
　　蔣防，義興人，官右拾遺。元和中，李紳薦為司封郎中、知制誥，進
　　翰林學士。李封吉逐紳，因出防為汀州刺史。集一卷，今存詩十二首
　　。
第908筆
李虞
　　李虞，紳之族子。隱華陽，後為拾遺。詩一首。
第909筆
裴潾[5763]
　　裴潾，聞喜人。元和初，以蔭仕，累擢起居舍人。開成中，終兵部侍
　　郎。詩十五首。
第910筆
劉三復
　　劉三復，潤州句容人，以文章見知于李德裕。自浙西迄淮甸，常在賓
　　幕，後遣詣闕求試，登第。會昌時，歷刑部侍郎、弘文館學士。集十
　　三卷，今存詩一首。
第911筆
韋瓘
　　韋瓘，字茂弘，京兆萬年人。登進士，累擢中書舍人，貶明州刺史
　　。會昌末，累遷楚州刺史，終桂管觀察史。詩一首。
第912筆
崔郾
　　崔郾，字廣略，邠之弟。中進士，補集賢校書郎，累遷吏部員外，三
　　升諫議大夫。敬宗即位，進中書舍人，遷禮部侍郎，出為虢州觀察史
　　，歷鄂岳、浙西觀察，終檢校禮部尚書。詩一首。
第913筆
孔溫業
　　孔溫業，冀州人，長慶元年進士第。大中後，歷官中書舍人、天平節
　　度史。詩一首。
第914筆
趙存約
　　趙存約，長慶進士。太和中，為興元節度判官，兵亂被害。詩一首。
第915筆
竇洵直[5768]
　　竇洵直，長慶進士。詩一首。
第916筆
陳標
　　陳標，長慶二年登進士第，終侍御史。詩十二首。
第917筆
袁不約
　　袁不約，字還朴，長慶三年進士第。李固言在成都，辟為幕官，加檢
　　校侍郎。詩一卷，今存四首。
第918筆
李餘
　　李餘，蜀人。工樂府，登長慶三年進士第。詩二首。
第919筆
白敏中
　　白敏中，字用晦，長慶中進士第，擢累侍御史、左司員外郎。武宗召
　　入翰林，為學士。宣宗立，以兵部侍郎同中書門下平章事，尋出為邠
　　寧節度使，懿宗復召拜司徒、門下侍郎、還平章事。咸通二年，出為
　　鳳翔節度史，以太傅至仕。詩二首。
第920筆
李敬方
　　李敬方，字中虔，登長慶進士第。大和中，為歙州刺史。詩一卷，今
　　存八首。
第921筆
李回
　　李回，字昭度，本名躔，擢長慶進士，辟揚州掌書記，遷監察御史。
　　會昌中，以刑部侍郎兼御史中丞，俄進中書侍郎同中書門下平章事，
　　　　出為劍南西川節度。以與李德裕善，貶撫州長史。詩三首。
第922筆
常（一作韋）楚老
　　常楚老，長慶進士，官拾遺。詩二首。
第923筆
李甘
　　李甘，字和鼎，長慶末進士擢第。太和中，官侍御史，貶封州司馬。
　　集一卷，今存詩一首。
第924筆
平曾
　　平曾，穆宗時人，唐以府元被絀著九人，曾其一也。長慶初，同賈島
　　輩貶，謂之舉場十惡，曾後謁李固言於蜀。幕中皆名士，曾輕忽無所
　　畏，遂獻雪山賦。李覽，命推出。不旬日，再獻鯸魚賦曰：此魚觸物
　　而怒，翻身上波，為烏鳶所獲，奈魴鯉笑何。李覽之，遂不至深罪。
　　卒以恃才傲物，沒于縣曹。詩三首。
第925筆
景審
　　景審，南陽人，長慶中有善書名。詩一首。
第926筆
顧非熊
　　顧非熊，況之子。性滑稽，好凌轢，因舉場三十年。穆宗長慶中，登
　　進士第，累佐史府。大中間，為盱眙於尉。慕父風，棄官隱茅山。詩
　　一卷。
第927筆
張祜
　　張祜，字承吉，清河人，以宮詞得名。長慶中，令狐楚表薦之。不報
　　，辟諸侯府，多不合，自劾去。嘗客淮南，愛丹陽曲阿地，築室卜隱
　　。集十卷，今編詩二卷。
第928筆
楊洵美
　　楊洵美，登寶歷元年進士第，終監察御史。詩一首。
第929筆
長孫翱
　　長孫翱，與朱慶餘同時。詩一首。
第930筆
盧求
　　盧求，范陽人。宰相攜之父，李翱婿也。登寶歷二年進士第，官郡守
　　。詩一首[5852]
第931筆
歐陽袞
　　歐陽袞，字希甫，閔人。寶莉元年及第，官侍御史。詩九首。
第932筆
裴夷直
　　裴夷直，字禮卿，河東人，擢進士第。文宗時，歷右拾遺、禮部員外
　　郎，進中書舍人。武宗即位，出刺航州，斥驩州司戶參軍。宣宗初，
　　復拜江、華等州刺史，終散騎常侍。詩一卷。
第933筆
朱慶餘
　　朱慶餘，名可久，以字行。越州人，受知於張籍，登寶歷進士第。詩
　　二卷。
第934筆
王彥威
　　王彥威，太原人。孤貧力學，淹識古今典禮，舉明經甲科，撰元和新
　　禮上之。拜博士，累擢司封郎中、弘文館學士。開成時，歷忠武宣武
　　節度史。詩一首。
第935筆
唐敬休
　　唐敬休，字順之，鄧州新野人。太和中，累官戶部侍郎、尚書左丞。
　　詩一首。
第936筆
許玫
　　許玫，太和元年登進士第。兄弟琯，瓘皆高科。詩一首。
第937筆
厲玄
　　厲玄，登太和二年進第。官終侍御史，姚合同時人。詩五首。
第938筆
魏扶
　　魏扶，太和四年進士第，大中三年兵部侍郎同平章事。詩三首。
第939筆
楊漢公
　　楊漢公，字用乂。虞卿之弟，太和八年擢進士第，累官司封郎中。坐
　　虞卿，出刺舒州，徙湖、毫、蘇三州，終桂林觀察史。詩二首。
第940筆
何扶
　　何扶，太和九年及第。詩二首。[5899]
第941筆
柴夔
　　柴夔，太和中，登進士第。詩一首。
第942筆
房千里
　　房千里，字鵠舉，登太和進士第。官國子博士，終高州刺史。詩一首
　　。
第943筆
劉郇伯
　　劉郇伯，太和進士。詩一首。
第944筆
李章武
　　李章武，太和末，官成都少尹。詩一首。
第945筆
蕭倣
　　蕭倣，登太和進士第，歷諫議大夫、給事中。咸通初，遷左散騎常侍
　　，懿宗時，擢禮部侍郎，出為滑州刺史，充義成軍節度，鄭滑穎觀察
　　處置等使。入為兵部尚書判度支，轉吏部尚書同平章事，出為領南節
　　度使。詩二首。
第946筆
柳棠
　　柳棠，東川人。應進士舉，才司優贍。開成中，楊汝士鎮東川，棠每
　　於坐上賦詩狂縱，後參越嵩軍事卒。詩二首。
第947筆
鐘輅
　　鐘輅，崇文館校書郎。詩一首。
第948筆
楊發
　　楊發，字至之，馮翊人。以父遺直客蘇州，因家焉。登太和四年進士
　　第，歷太常卿，出為蘇州刺史，即其鄉里也，後為嶺南節度使。以嚴
　　為治，軍亂，貶婺州刺史。詩十三首。
第949筆
楊收
　　楊收，字藏之，發之弟。十三善文詠，吳人呼為神童。會昌元年登第
　　，累官中書侍郎同平章事。為章保衡所傾，長流驩州，賜死。詩三首
　　。
第950筆
楊乘
　　楊乘，發之子，大中初，登進士第。終殿中侍御史。發兄弟四人，與
　　諸群從。皆以文學登高第，時號修行楊家。詩五首。
第951筆
尹璞
　　尹璞，會昌後人。詩一首。
第952筆
雍陶
　　雍陶，字國鈞，成都人。太和間第進士。大中八年，自國子毛詩博士
　　刺簡州，詩一卷。
第953筆
李遠
　　李遠，字求（一作承）古，蜀人，第太和進士。歷忠、建、江三州刺
　　史，終御史中丞。集一卷。
第954筆
胡杲
　　胡杲，安定人，懷州司馬，詩一首。
第955筆
吉皎
　　吉皎，馮翊人，衛尉卿致仕，詩一首。
第956筆
劉真（一作貞）
　　劉真，廣平人，磁州刺史，詩一首。
第957筆
鄭據
　　鄭據，滎陽人，右龍武軍長史，詩一首。
第958筆
盧真[5264]
　　盧真，范陽人，侍御史內供奉，詩一首。
第959筆
張渾
　　張渾，清河人，永州刺史，詩一首。
第960筆
韋式
　　韋式，太和中人，詩一首。
第961筆
張彤
　　張彤，長慶時人，詩一首。
第962筆
周元範
　　周元範，句曲人，詩一首。
第963筆
繁佑一
　　繁知一，秭歸令，詩一首。
第964筆
嚴休復
　　嚴休復，官散騎常侍，平盧節度使，詩二首。
第965筆
盧拱
　　盧拱，秘書郎，終申州刺史，與白居易同時，詩二首。
第966筆
李諒
　　李諒，字復元，三宰劇縣，在為郡牧，終京兆尹，詩一首。
第967筆
劉猛
　　劉猛，梁州進士，與元稹同時，詩三首。
第968筆
萬彤雲
　　萬彤雲，為白居易所賞，詩一首。
第969筆
盧真
　　盧真，字子蒙，官河南尹，開成中，為大理卿，終福建觀察使，詩二
　　首。
第970筆
王起
　　王起，字舉之。揚州人，宰相播之弟，貞元十四年進士第，又登制策
　　直言極諫科，累官尚書左僕射，終山南西道節度使，起書無不讀，一
　　經目弗忘，三典共舉，皆得人，集一百二十卷，今存詩六首。
第971筆
王損之
　　王損之，貞元十四年進士第，詩一首。
第972筆
王炎
　　王炎，宰相播之弟，鐸之父，登貞元進士第，累官至太常博士，詩一
　　首。
第973筆
封孟紳（一作孟對，又作孟對。）
　　封夢紳，貞元十五年進士第一人，官終太常卿，詩一首。
第974筆
邵楚萇[5273]
　　邵楚萇，字待倫，閩縣人，貞元十五年進士第，官校書郎，詩一首。
第975筆
鄭俞
　　鄭俞，貞元十六年登進士第，為長水縣令，詩一首。
第976筆
吳丹
　　吳丹，字真存，吳人，貞元十六年登第，歷官至鎮州宣慰副使、尚書
　　郎、饒州刺使，詩一首。
第977筆
王鑑
　　王鑑，貞元十六年登進士第，詩一首。
第978筆
陳昌言
　　陳昌言，貞元十六年進士，詩二首。
第979筆
杜元穎
　　杜元穎，杜陵人，如晦五世孫，貞元十六登第，又擢宏詞，累官司勳
　　員外，穆宗時，拜中書舍人，不閱歲，至宰相，再，出為劍南西川
　　節度使，太和中，貶循州司馬，有五題詩一卷，今存一首。
第980筆
胡直鈞
　　胡直鈞，登貞元十九年進士第，詩一首。
第981筆
俞簡
　　俞簡，貞元進士，詩一首。
第982筆
楊嗣復
　　楊嗣復，字繼之，於陵子也。貞元中擢第，初署幕府，進右拾遺，累
　　遷中書舍人，牛僧儒、李宗閔引之，由戶部侍郎擢尚書右丞，太和中
　　，宗閔罷相，嗣復出為劍南東川節度使，宗閔復知政事，入為戶部侍
　　郎，俄拜同中書門下平章事，武宗立，貶潮州刺史，宣宗大中初，以
　　吏部尚書召，卒，諡孝穆。詩五首。
第983筆
楊衡
　　楊衡，字仲師，吳興人，初與符載、崔群、宋濟隱廬山，號山中四友
　　，後登第，官至大理評事，詩一卷。
第984筆
牛僧儒
　　牛僧儒，字思黯，隴西人，貞元中，擢進士第，歷相穆、敬兩朝，封
　　奇章郡公，後出為武昌節度使，文宗朝，徵入再相，素與李德裕相惡
　　，會昌中，貶循州長史，大中初，還為太子少師，卒，集五卷，今存
　　詩四首。
第985筆
葉季良
　　葉季良，登貞元進士第，詩三首。
第986筆
湛賁
　　湛賁，宋長史茂之十二世孫，本冢毘陵，後為宜春人，貞元中登第，
　　，嘗以江陰縣主簿權知無錫縣事，後為毘陵守，詩三首。
第987筆
薛存誠
　　薛存誠，字資明，河東人，登貞元進士第，元和末，官至御史中丞，
　　詩十二首。
第988筆
裴次元
　　裴次元，貞元中第進士，元和中，為福州刺史、河南尹，終江西觀察
　　使，詩三首。
第989筆
李宣遠
　　李宣遠，貞元進士登第，詩二首。
第990筆
李君何
　　李君何，貞元中進士第，詩一首。
第991筆
周弘亮
　　周弘亮，登貞元進士第，詩三首。
第992筆
陳翥
　　陳翥，貞元進士第，詩一首。
第993筆
曹著
　　曹著，貞元進士第，詩一首。
第994筆
王公亮
　　王公亮，登貞元進士第。長慶初，自司馬郎中為商州刺史，詩一首。
第995筆
張仲方
　　張仲方，韶州始興人，九齡族孫，貞元中，擢進士宏詞，歷散騎常侍
　　、京兆尹，左遷華州刺史，入為秘書監，集三十卷，今存詩二首。
第996筆
崔玄亮
　　崔玄亮，字晦叔，磁州人，貞元中，與元白同登第，憲宗寺，為監察
　　御史，歷密、歙、湖三州刺史，太和中，由諫議大夫遷散騎常侍，終
　　虢州刺史，有三州倡和集，今存詩二首。
第997筆
徐牧
　　徐牧，貞元進士，詩一首。
第998筆
王播
　　王播，字明啟，其先太原人，父恕，為楊州倉曹參軍，遂家焉，播與
　　弟炎、起皆有文名，並擢進士，長慶初，拜相，太和初，復專政，卒
　　，贈太尉，詩三首。
第999筆
獨孤良弼
　　獨孤良弼，貞元間進士，官左司郎中，詩一首。
第1000筆
沈傳師
　　沈傳師，字子言，吳人，貞元末登第，歷官拾遺、翰林學士、中書舍
　　人，寶曆中，由尚書右丞出為宣歙觀察使，復入為吏部侍郎，有才行
　　，工楷法，詩五首。
第1001筆
白行簡
　　白行簡，字知退，白居易之弟，貞元末第進士，累官度支郎中，有兄
　　風，嘗從居易謫所，天性友愛，當時無比，集二十卷，今存詩七首。
　　[5304]
第1002筆
裴澄
　　裴澄，聞喜人，德宗朝登第，官至蘇州刺史，詩一首。
第1003筆
羅立言
　　羅立言，宣州人，太和中歷司農少卿，李訓引為京兆少尹，知府事，
　　同謀誅宦官，被害，詩一首。
第1004筆
張燦
　　張燦，貞元元和間進士，詩一首。
第1005筆
牟融
　　牟融，有贈歐陽詹、張〔籍〕（藉）、韓翃諸人詩，蓋貞元、元和間
　　人也，詩一卷。
第1006筆
劉言史
　　劉言史，邯鄲人，與李賀同時，歌詩美麗恢瞻，自賀外，世莫能比，
　　亦與孟郊友善，初客鎮冀，王武俊奏為棗強令，辭疾不受，人因稱為
　　劉棗強，後客漢南，李夷簡屬司空掾，尋卒，歌詩六卷，今編一卷。
第1007筆
長孫左輔
　　長孫左輔，德宗時人，其弟公輔為吉州刺史，往依焉，其詩號古調集
　　，今存十七首。
第1008筆
張碧
　　張碧，字太碧，貞元時人，孟郊聽其集詩云：天寶太白沒，六義已消
　　歇，先生今復生，斯文信難缺，下筆證興亡，陳辭備風骨，高秋數奏
　　琴，澄潭一輪月，推之者至矣，詩十六首。
第1009筆
張瀛
　　張瀛，碧之子，事廣南劉氏，官至曹郎，詩一首。
第1010筆
盧殷（宋時避諱，改作隱。）
　　盧殷，范陽人，為登封尉，詩十三首。
第1011筆
孤獨申叔
　　孤獨申叔，字子重，以博學宏詞為校書郎，詩一首。
第1012筆
嚴公弼
　　嚴公弼，梓州人，擢進士第，襲父震爵，封鄖國公，詩一首。
第1013筆
嚴公貺
　　嚴公貺，公弼之弟，詩一首。
第1014筆
莊南傑
　　莊南傑，進士，與賈島同時，雜歌行一卷，今存詩五首。
第1015筆
李溟
　　李溟，與賈島同時，詩一首。
第1016筆
賀蘭朋吉
　　賀蘭朋吉，與賈島同時，詩一首。
第1017筆
王魯復
　　王魯復，字夢周，連江人，從事邕府，詩四首。
第1018筆
徐希仁
　　徐希仁，與盧仝同時，詩一首。
第1019筆
雍裕之
　　雍裕之，貞元後詩人也，詩一卷。
第1020筆
段弘古
　　段弘古，澧州人，呂溫守道州，嘗客焉，後謁竇群容州，歿旅舍，詩
　　一首。
第1021筆
何元上（一作玄之）
　　何元上，自稱峨眉山人，嘗居道州，詩一首。
第1022筆
宋濟
　　宋濟，德宗時人，與楊衡，符載同棲青城，詩二首。[5353]
第1023筆
符載
　　符載，字厚之，蜀人，初應廬山，後辟西川掌書記，加授監察御史
　　，集十四卷，今存詩二首。
第1024筆
張儼
　　張儼，貞元中人，詩三首。
第1025筆
先汪
　　先汪，合江人，貞元中舉孝廉，詩一首。
第1026筆
李赤
　　李赤，吳郡舉子，嘗自比李白，故名赤，詩十首。
第1027筆
薛
　　薛，河東人，德宗朝詩人也，詩一首。
第1028筆
孫叔向
　　孫叔向，德宗時人，詩三首。
第1029筆
劉皂
　　劉皂，貞元間人，詩五首。
第1030筆
楊厚
　　楊厚，貞元間詩人，詩一首。
第1031筆
裴交泰
　　裴交泰，貞元間詩人，詩一首。
第1032筆
李秘
　　李秘，唐宗室也，貞元、元和間人，詩一首。
第1033筆
殷堯（一作克）恭
　　殷堯恭，元和間人，詩一首。
第1034筆
林傑
　　林傑，字智周，閩人，幼而秀異，六歲賦詩，援筆立成，唐扶見而賞
　　之，又精琴棋草隸，舉神童，年十七卒，詩二首。
第1035筆
鄭立之
　　鄭立之，貞元、元和中人，詩一首。
第1036筆
蘇郁
　　蘇郁，貞元、元和間詩人，詩三首。
第1037筆
活虛舟
　　浩虛舟，隰州刺史，聿之子，中宏詞科，詩一首。
第1038筆
蔡京
　　蔡京，初為僧，令狐楚鎮滑臺，勸之學，後以進士舉上第，官御史，
　　謫灃州刺史，遷撫州，詩三首。
第1039筆
張頂
　　張頂，撫州人，詩一首。
第1040筆
李逢吉
　　李逢吉，字虛舟，籠西人，登進士第，元和、長慶兩朝，常再為宰相
　　，太和中，以司徒致仕，卒，諡曰成，其詩與令狐楚同編者名斷金集
　　，今存八首。
第1041筆
于頔
　　于頔，字允元，河南人，以蔭補千牛，擢累駕部郎中、湖、蘇二州刺
　　史，襄州節度觀察使，元和初，拜司空，尋貶恩王[5365]傅，終太子
　　賓客，詩二首。
第1042筆
盧景亮
　　盧景亮，字長晦，范陽人，少孤，力學，善屬文，德宗時，歷右補闕
　　，鯁毅無所固，貶斥二十年，至元和初，召還，再遷中書舍人，詩一
　　首。
第1043筆
李渤
　　李渤，字濬之，洛陽人，少隱嵩山。元和中，徵為著作郎，敬宗時，
　　由考功郎中拜給事中，伉直敢言，出為桂管觀察使，詩五首。
第1044筆
孟簡
　　孟簡，字幾道，德州人，舉進士、宏詞，皆及第，元和中，累官至戶
　　部侍郎，坐事貶吉州司馬，詩七首。
第1045筆
王仲舒
　　王仲舒，字弘中，并州祁人，少客江南，與梁肅、楊憑游，並有文名
　　，元和初，為職方郎中、知制誥，穆宗初，為中書舍人，終江南西道
　　觀察使，詩一首。
第1046筆
孫革（一作華）
　　孫革，憲宗朝為監察御史，詩一首。
第1047筆
汪萬於
　　汪萬於，字叔振，歙人，憲宗時為江陵戶曹參軍，詩一首。
第1048筆
何儒亮
　　何儒亮，與孟簡同時人，詩一首。
第1049筆
李宗閔[5372]
　　李宗閔，字損之，擢進士，補洛陽尉，累官駕部郎中、知制誥，穆宗
　　即位，拜中書舍人，寶曆初，進兵部侍郎，太和中，同中書門下平章
　　事，遷中書侍郎，出為山西西道節度使，尋復秉政，後貶死，詩一首
　　。
第1050筆
韋表微
　　韋表微，字子明，擢進士第，數辟諸使府，入授監察御史裏行，俄為
　　翰林學士、知制誥，久之，遷中書舍人，文宗立，進戶部侍郎，卒，
　　贈禮部尚書，詩一首。
第1051筆
徐凝
　　徐凝，睦州人，元和中官至侍郎，詩一卷。
第1052筆
李德裕
　　李德裕，字文饒，趙郡人，宰相李吉甫子也。以蔭補校書郎，拜監察
　　御史，穆宗即位，擢翰林學士，再進中書舍人，未幾，授御史中丞，
　　牛僧孺、李宗閔追怨吉甫，出德裕為浙江觀察使，太和三年，召拜兵
　　部侍郎，宗閔秉政，復出為鄭滑節度使，踰年，徙劍南西川，以兵部
　　尚書召，俄拜中書門下平章事，封贊皇縣伯，宗閔罷，代為中書侍郎
　　、集賢殿大學士，鄭注、李訓怨之，乃召宗閔，拜德裕為興元節度使
　　，入見帝，自陳願留闕下，復拜兵部尚書，為王璠、李漢所譖，貶太
　　子賓客，分司東都，再貶袁州刺史，未幾徙滁州，開成初，起為浙西
　　觀察使，武宗立，召為門下侍郎，同中書門下平章事，拜太尉，封衛
　　國公，當國凡六年，威名獨重於時，宣宗即位，罷為荊南節度使，白
　　敏中、令狐綯使黨人搆之，貶崖州司戶參軍卒，德裕少力學，善為文
　　，雖在大位，手不去書，會昌一品集二十卷，別集十卷，外集四卷，
　　今編詩一卷。
第1053筆
熊儒登
　　熊儒登，鍾陵人，登進士第，元和中，終藩鎮從事，詩一卷。
第1054筆
李涉
　　李涉，洛陽人。初與弟渤同隱廬山，後應陳許辟，憲宗時，為太子通
　　事舍人，尋謫峽州司倉參軍，太和中，為太學博士，復流康州，自號
　　清谿子，集二卷，今編詩一卷。
第1055筆
陸暢
　　陸暢，字達夫，吳郡人，元和元年登進士第，為皇太子僚屬，後官鳳
　　翔少尹，詩一卷。
第1056筆
柳公權
　　柳公權，字誠懸，公綽之第，精於書學，元和初，擢進士第，穆宗時
　　，拜右拾遺、侍書學士，改弘文館學士，文宗復召侍書，尋以諫議為
　　學士、知制誥，轉工部侍郎，咸通初，改太子少師，詩五首。
第1057筆
吳武陵
　　吳武陵，信州人，元和初，擢進士第，寶易直判度支，表武陵主鹽北
　　邊，入為太學博士，太和中，出刺韶州，尋貶潘州司戶參軍，詩一卷
　　，今存二首。
第1058筆
韋處厚
　　韋處厚，字德載，京兆人，元和初登第，又擢賢良方正異等，授秘書
　　郎，兼史職，改咸陽尉，遷右拾遺，轉考公員外，出為開州刺史，入
　　拜戶部郎中、知制誥，穆宗召入翰林為侍講學士，改中書舍人，文宗
　　即位，拜兵部侍郎，尋以中書侍郎同平章事，集七十卷，今存詩十二
　　首。
第1059筆
楊敬之
　　楊敬之，字茂孝，元和初，登進士第，擢累屯田、戶部二郎中，坐李
　　宗閔黨，貶連州刺史，文宗向儒術，以敬之為國子祭酒，詩二首。
第1060筆
李虞仲
　　李虞仲，字見之，端之子，元和初，登進士第，累官中書舍人、知
　　制誥，終吏部侍郎，詩集四卷，今存一首。
第1061筆
張又新
　　張又新，字孔昭，工部侍郎薦之子，元和中，擢第，歷左右補闕，坐
　　李逢吉黨，貶江州刺史，後附李訓，遷刑部郎中，訓死，復貶申州刺
　　史，詩十七首。
第1062筆
封敖
　　封敖，字碩夫，人，元和中登第，會昌初，以左司員外郎召為翰林
　　學士、知制誥，遷御史中丞，大中中，歷平盧、興元節度使，終尚書
　　右僕射，翰藁八卷，今存詩二首。
第1063筆
馬植
　　馬植，字存之，扶風人，元和中進士擢第，歷安南招討、黔中觀察使
　　，宣宗朝，以戶部侍郎同中書門下平章事，尋罷[5454]為太子賓客，
　　分司東都，起忠武節度使，徙宣武卒，詩一首。
第1064筆
李廓
　　李廓，宰相程之子，登元和進士第，累官潁州刺史，大中中，終武寧
　　節度使，詩十八首。
第1065筆
杜牧
　　杜牧，字牧之，京兆萬年人。太和二年，擢進士第，復舉賢良方正。
　　沈傳師表為江西團練府巡官，又為牛僧孺淮南節度府掌書記，擢監察
　　御史。移疾，分司東都。以弟顗病棄官，復為宜州團練判官。拜殿中
　　中侍御史﹑內供奉，累遷左補闕、史館修撰，改膳部員外郎。歷黃﹑
　　池、睦三州刺史，入為司勳員外郎，常兼史職。改吏部，復乞為湖州
　　刺史。踰年，拜考功郎史、知制誥，遷中書舍人卒。牧剛直有奇節，
　　不為齪齪小謹，敢論列大事，指陳病利尤切。其詩情致豪邁，人號為
　　小杜，以別甫云。樊川詩四卷，外集詩一卷，別集詩一卷，今編為八
　　卷。
第1066筆
許渾
　　許渾，字用晦，丹陽人，故相圉師之後。太和六年進士第，為當塗，
　　太平二縣令，以病免起潤州司馬。大中三年，為監察御史，歷虞部員
　　外郎，睦，郢二州刺史。潤州有丁卯橋，渾別墅在焉，因以名其集。
　　集二卷，今編詩十一卷。
第1067筆
李商隱
　　李商隱，字義山，懷州河內人。令狐楚帥河陽，奇其文，使與諸子游
　　。楚徙天平、宣武，皆表署巡官。開成二年，高鍇知貢舉，令狐綯雅
　　善鍇，狀譽甚力，故握進士第。調弘農尉，以忤觀察使，罷去。尋復
　　官，又試拔萃中選。王茂元鎮河陽，愛其才，表掌書記，以子妻之，
　　得侍御史。茂元死，來游京師，久不調。更依桂管觀察使鄭亞府判官
　　，亞謫循州，商隱從之，凡三年乃歸。茂元與亞皆李德裕所善，綯以
　　商隱為忘家恩，謝不通。京兆尹盧弘正表為府參軍，典箋奏。綯當國
　　，商隱歸，窮自解，綯憾不置。弘正鎮徐州，表為掌書記，久之，還
　　朝，復干綯，乃補太學博士。柳仲郢節度劍南東川，辟判官、檢校工
　　部員外郎，府罷，客滎陽卒。商隱初為文，瑰邁奇古。及在令狐楚府
　　，楚本工章奏，因授其學。商隱儷偶長短而繁縟過之，時溫庭（廷）
　　筠，段成式俱用是相誇，號三十六體，樊南甲集二十卷、乙集二十卷
　　，玉溪生詩 三卷，今合編詩三卷。
第1068筆
紀唐夫
　　紀唐夫，開成中書舍人，詩三首。
第1069筆
裴思謙
　　裴思謙，開成登第，官衛尉卿，詩一首。
第1070筆
李衢
　　李衢，開成中為屯田郎中，詩一首。
第1071筆
李損之
　　李損之，文宗朝進士，詩一首。
第1072筆
李景
　　李景，隴西人，文宗朝進士，詩二首。
第1073筆
張元（一作亢）宗
　　張元宗，太和時人，詩二首。
第1074筆
李肱
　　李肱，開成二年第一人及第，官齊岳二牧，詩一首。
第1075筆
鄭史
　　鄭史，字惟直，宜春人，開成元年舉進士第，國子博士，歷永州刺史
　　，即谷之父也，詩三首。
第1076筆
許瀍
　　許瀍，開成初進士，詩一首。
第1077筆
牛叢
　　牛叢，字表齡，僧（孺）（儒）之子，開成初登第，歷踐台省方鎮，
　　終吏部尚書，詩一首。
第1078筆
陳上美
　　陳上美，開成二年登進士第，詩二首。
第1079筆
楊鴻
　　楊鴻，開成二年登進士第，詩一首。
第1080筆
趙璜
　　趙璜，開成三年登第，詩四首。
第1081筆
潘咸（一作成，又作誠）
　　潘咸，與喻鳧同時，集一卷，今存詩五首。
第1082筆
薛瑩
　　薛瑩，文宗時人，洞庭詩集一卷，今存十首。[6264]
第1083筆
崔元略
　　崔元略，博州人。第進士，更辟諸府，累遷殿中侍御史。進中丞，改
　　京兆少尹，歷散騎常侍，出為黔南觀察使。敬宗初，拜戶部侍郎。太
　　和三年，以戶部尚書判度支，留守東都，改義成節度使。卒，贈左僕
　　射，詩一首。
第1084筆
馮涯
　　馮涯，開成中進士第，詩一首。
第1085筆
喻鳧
　　喻鳧，毘陵人。登成五年進士第，終烏程尉，詩一卷。
第1086筆
劉得仁
　　劉得仁，貴主之子，長慶中即以詩名。自開成至大中三朝，昆弟皆歷
　　貴仕，而得仁出入舉場三十年，卒無成。集一卷，今編詩二卷。
第1087筆
權審
　　權審，字子詢，天水人，累常侍，詩二首。
第1088筆
邢群
　　邢群，與杜牧同時，官歙州刺史，詩一首。
第1089筆
曹汾
　　曹汾，字道謙，河南人。歷忠武軍節度觀察等使，戶部侍郎，詩一首
　　。
第1090筆
嚴惲
　　嚴惲，字子重，吳興人。舉進宗第，與杜牧游，詩一首。
第1091筆
殷潛之
　　殷潛之，自稱野人，與杜牧同時，詩一首。
第1092筆
祝元膺
　　祝元膺，句曲人，與段成式同時，詩三首。
第1093筆
彭蟾[6309]
　　彭蟾，字東蟾，好學不仕，詩一首。
第1094筆
王樞
　　王樞，浙西湖州郡判官，詩一首。
第1095筆
張希復
　　張希復，字善繼，常山人，歷官集賢校理學士，詩一首。
第1096筆
錢可復[6310]
　　錢可復，起之孫，累官禮部郎中。鄭注鎮鳳翔，朝選充副使，注敗，
　　遇害，詩一首。
第1097筆
張鷺
　　張鷺，開成中人，詩一首。
第1098筆
劉莊物
　　劉莊物，開成中人，詩一首。
第1099筆
朱景玄
　　朱景玄，會昌時人，官至太諭德，詩一卷，今存十五首。
第1100筆
薛宜僚
　　薛宜僚，會昌中為左庶子，詩二首。
第1101筆
郭圓
　　郭圓，會昌中為劍南節度使李固言從事、檢校司門員外郎，詩一首。
第1102筆
崔鉉
　　崔鉉，字台碩，博陵人。擢進士第，累遷翰林學士，中書舍人。會昌
　　二年，拜中書侍郎同中書下平章事，與李德裕不協，罷為陝虢觀察使
　　。宣宗初，以御史大夫召，進尚書左僕射，兼門下侍郎，尋出為淮南
　　節度使。帝餞於太液亭，賜詩寵之。咸通初，徒山南東道，荊南二鎮
　　，封魏國公，詩二首。
第1103筆
元晦
　　元晦，稹之從子。會昌初桂管觀察使，終散騎常侍，詩二首。
第1104筆
路貫
　　路貫，與元晦同登第，官桂管觀察副使，詩一首。
第1105筆
鄭薰
　　鄭薰，字子溥，擢進士第，歷宣歙觀察使。懿宗初，召還。太常少卿
　　，累吏部侍郎，進左丞，後以太子少師致仕。號所居為隱巖，蒔松于
　　庭，號七松處士，存詩一首。
第1106筆
薛逢
　　薛逢，字陶臣，蒲州河東人。會昌初，擢進士第，授為萬年尉。直弘
　　文館，歷侍御史、尚書郎，出為巴州刺史。復斥蓬州，尋以太常少卿
　　召還，歷給事中，遷秘書監，卒。集十卷，今編詩一卷。
第1107筆
劉滄
　　劉滄，字蘊靈，魯人，大中八年進士第。調華原尉，遷龍門令，詩一
　　卷。
第1108筆
李頻
　　李頻，字德新，睦州壽昌人。少秀悟，逮長，廬西山，多所記覽。其
　　屬辭於詩尤長。給事中姚合名為詩，士多歸重。頻走千里，丐其品，
　　合大加獎挹，以女妻之。中大八年，擢進士第，調祕書郎，為南陵主
　　簿，判入等。再遷武功令，俄擢侍御史，守法不阿徇。遷累都官員外
　　郎，表丐建州刺史，以禮法治下，建賴以安。卒官，父老為立廟梨山
　　，歲祠之。有建州刺史集一卷，又號梨岳集，今編為三卷。
第1109筆
李郢
　　李郢，字楚望，長安人。大中十年，第進士，官終侍御史，詩一卷。
第1110筆
崔玨
　　崔玨，字夢之，嘗寄家荊州。登大中進士第，由幕府拜祕書郎，為淇
　　縣令，有惠政。官至侍御，詩一卷。
第1111筆
曹鄴
　　曹鄴，字業（一作鄴）之，桂州人。登大中進士第，由天平幕府遷太
　　常博士。歷祠部郎中、洋州刺史，詩二卷。
第1112筆
儲嗣宗
　　儲嗣宗，大中十三年，登進士第。詩一卷。
第1113筆
于武陵
　　于武陵，會昌時人。詩一卷（通考），大中進士。
第1114筆
司馬扎
　　司馬扎，大中時人。詩一卷。
第1115筆
徐商
　　徐商，字義聲（一云字秋卿），新鄭人。擢進士第，大中時尚書左丞
　　，咸通四年，以兵部尚書同平章事，後出為襄州節度。詩一首。
第1116筆
高璩
　　高璩，字瑩之，渤海人。登進士第，累佐使府。大中朝，歷丞郎，咸
　　通中，守中書侍郎平章事，詩一首。
第1117筆
高湘
　　高湘，字濬之，銖從子也。擢進士第，咸通中，歷諫議大夫。僖宗朝
　　，終江西觀察使。詩一首。
第1118筆
崔安潛
　　崔安潛，字進之，齊州人，大中三年進士登第。咸通中，累擢忠武節
　　度，使拒王仙芝有功，代高駢鎮西川。終太子傅，諡貞孝。詩一首。
第1119筆
裴鉶
　　裴鉶，高駢客也。官咸都節度副使，加御史大夫，詩一首。
第1120筆
劉損
　　劉損，咸通時人，詩三首。
第1121筆
鄭愚
　　鄭愚，番禺人，咸通中，觀察桂管，入為禮部侍郎。黃巢平後，出鎮
　　南海，終尚書左僕射，詩二首。
第1122筆
霍總
　　霍總，咸通時池州刺史，詩七首。
第1123筆
陳琡
　　陳琡，咸通中佐廉使郭常侍銓于徐。性耿介，不合。挈家居茅山，焚
　　香習禪，詩一首。
第1124筆
裴虔（一作乾）餘
　　裴虔餘，咸通末佐北門李相蔚南幕。乾寧初，官太常少卿，詩二首。
第1125筆
李嶸[6912]
　　李嶸，咸通時人，詩一首。
第1126筆
袁郊
　　袁郊，字之儀，朗山人。滋之子也。咸通時，為祠部郎中，昭宗朝，
　　為翰林學士，詩四首。
第1127筆
張叢[6913]
　　張叢，咸通中，官桂管觀察使，詩一首。
第1128筆
馮袞
　　馮袞，東陽人，字之子，登進士第，咸通中，歷任臺省，嘗為蘇州刺
　　史，詩二首。
第1129筆
鄭綮
　　鄭綮，字蘊武，進士及第，累官散騎常侍，昭宗時，以禮部侍郎同中
　　書門下平章事，詩三首。
第1130筆
溫庭皓
　　溫庭皓，初為襄陽徐商從事，咸通中，辟徐州崔彥曾幕府，龐勛反，
　　使庭皓草表求節度使，庭皓拒之，遂遇害，詔贈兵部郎中，詩四首。
第1131筆
高駢
　　高駢，字千里，南平郡王崇文之孫，家世禁衛，幼頗修飭，折節為文
　　學。初事朱叔明為司馬，後歷右神策軍都虞候、秦州刺史，咸通中，
　　拜安南都護，進檢校刑部尚書，以都護府為靜海軍，授駢節度，兼諸
　　道行營招討使，僖宗立，加同中書門下平章事，遷劍南西川節度，進
　　檢校司徒，封燕國公，徙荊南節度，加諸道行營都統、鹽鐵轉運等使
　　，俄徙淮南節度副大使。廣明初，進檢校太尉、東面都統、京西京北
　　神策軍諸道兵馬等使，封渤海郡王，為部將畢師鐸所害。詩一卷。
第1132筆
于濆
　　于濆，字子漪，咸通進士，終泗州判官，詩一卷。
第1133筆
牛徵
　　牛徵，叢之子，僧儒之孫。登咸通二年進士第，詩一首。
第1134筆
伊璠
　　伊璠，咸通四年登進士第，為涇陽令，詩一首。
第1135筆
蕭遘[6934]
　　蕭遘，徐國公嵩之四代孫，咸通五年，登進士第，僖宗幸蜀，拜相，
　　後為偽熅所污，賜死，詩三首。
第1136筆
章承貽
　　章承貽，字貽之，咸通八年登第，詩二首。
第1137筆
鄭洪業
　　鄭洪業，咸通八年，第一人擢第，詩一首。
第1138筆
孫緯
　　孫緯，咸通八年，宏詞登科，詩一首。
第1139筆
歐陽玭[6936]
　　歐陽玭，袤之子。咸通十年，擢進士第，官書記，詩五首。
第1140筆
張演
　　張演，咸通十三年及第，詩一首。
第1141筆
裴澈
　　裴澈，咸通進士第，僖宗朝，拜相，以擁立偽熅誅，詩一首。
第1142筆
翁綬
　　翁綬，登咸通進士第，詩八首。
第1143筆
潘緯
　　潘緯，登咸通進士第，詩二首。
第1144筆
武瓘
　　武瓘，貴池人，登咸通進士第，為益陽令，詩三首。
第1145筆
袁皓
　　袁皓，宜春人，登咸通進士第。僖宗狩蜀，擢倉部員外郎，龍紀中，
　　為集賢殿圖書使。自稱碧池處士，碧池書三十卷，今存詩四首。[6941]
第1146筆
公乘億
　　公乘億，字壽仙，魏人，咸通末登進士第，為魏博節度使樂彥禎從事
　　，加授侍郎，詩一卷，今存四首。
第1147筆
王季文
　　王季文，字宗素，池陽人，少居九華，遇異人，授九仙飛化之術。咸
　　通中，登進士第，授祕書郎，尋謝病歸九華，日一浴於山之龍潭，寒
　　暑不渝，竟仙去。詩二首。
第1148筆
盧駢[6944]
　　盧駢，咸通進士，官員外，詩一首。
第1149筆
王鐐
　　王鐐，登咸通進士第，累官汝州刺史。乾符中，貶韶州司馬，終太子
　　賓客，詩一首。
第1150筆
李拯
　　李拯，字昌時，隴西人，咸通中登第。僖宗朝，累官考功郎、知制誥
　　。偽熅僭號，逼為翰林學士，熅敗，為亂兵所殺，詩一首。
第1151筆
顧封人[6945]
　　顧封人，咸通中進士，詩一首。
第1152筆
司馬都
　　司馬都，咸通進士，詩二首。
第1153筆
李昌符
　　李昌符，字巖夢，咸通四年，登進士第。歷尚書郎、膳部員外，詩一
　　卷。
第1154筆
汪遵（一作王遒）
　　汪遵，宜城人。幼為縣吏，後辭役就貢。咸通七年，登進士第，詩一
　　卷。
第1155筆
許棠
　　許棠，字文化，宣州涇縣人。咸通十二年，登進士第，授涇縣尉，又
　　嘗為江寧丞。集一卷，今編詩二卷。
第1156筆
邵謁
　　邵謁，韶州翁源縣人。少為縣吏，令怒，逐去。遂截髮髻著縣門，發
　　憤讀書，工古調。釋褐赴官，不知所終。詩一卷。
第1157筆
林寬
　　林寬，侯官人。詩一卷。
第1158筆
劉鄴
　　劉鄴，字漢藩，三復之子。咸通中，從藩幕召入內庭，特賜及第，歷
　　相位。僖宗朝，再遷尚書左僕射，死黃巢之難。甘棠集三卷，今存詩
　　二首。
第1159筆
李騭
　　李騭官至江南西道都團練、觀察、處置等使。詩五首。
第1160筆
孫蜀
　　孫蜀，與方干同時，詩一首。
第1161筆
歐陽澥
　　歐陽澥，四門博士詹之孫，詩一首。
第1162筆
陳黯
　　陳黯，字希孺，泉州人。會昌迄咸通，累舉不第。集五卷，今存詩一
　　首。
第1163筆
張孜
　　張孜，京兆人。耽酒如狂，與李山甫善。詩一首。
第1164筆
鄭仁表
　　鄭仁表，字休範，滎陽人。累擢起居郎，劉鄴作相時，貶死嶺外。詩
　　二首。
第1165筆
趙鴻
　　趙鴻，咸通中人。詩三首。
第1166筆
童翰卿
　　童翰卿，咸通間人，詩二首。[7010]
第1167筆
皮日休
　　皮日休，字襲美，一字逸少，襄陽人。性傲誕，隱居鹿門，自號間氣
　　布衣。咸通八年，登進士第。崔璞守蘇，辟軍事判官，入朝，授太常
　　博士。黃巢陷長安，偽署學士，使為讖文，疑其譏己，遂及禍。集二
　　十八卷，今編詩九卷。
第1168筆
陸龜蒙
　　陸龜蒙，字魯望，蘇州人，元方七世孫。舉進士不第，辟蘇、湖二郡
　　從事。退隱松江甫里，多所論撰，自號天隨子。以高士召，不赴。李
　　蔚、虞攜素重之。及當國，召拜拾遺，詔方下卒。光化中，贈右補闕
　　，集二十卷，今編詩十四卷。
第1169筆
趙嘏
　　趙嘏，字承祐，山陽人，會昌二年，登進士第，大中間，仕至渭南尉
　　卒。嘏為詩贍美，多興味，杜牧嘗愛其長笛一聲人倚樓之句，吟歎不
　　已，人因目為趙倚樓，有渭南集三卷，編年詩二卷，今合編為二卷。
第1170筆
盧肇
　　盧肇，字子發，袁州人，會昌三年登第。初為鄠岳盧商從事，後除著
　　作郎，遷倉部員外郎，充集賢院直學士。咸通中，出知歙州，移宣、
　　池、吉三州卒。賦集八卷，詩文集十三卷，今編詩一卷。
第1171筆
丁稜
　　丁稜，字子威，會昌三年進士。是歲，王起再知頁舉，盧肇、丁稜、
　　姚鵠以李德裕薦依次放榜，詩二首。
第1172筆
高退之
　　高退之，字遵聖，會昌三年進士第，詩一首。
第1173筆
孟球
　　孟球，字廷玉，會昌三年進士第，咸通中，撿校工部尚書、徐州刺史
　　，詩一首。
第1174筆
劉耕
　　劉耕，會昌三年進士第，詩一首。
第1175筆
裴翻
　　裴翻，字雲章，會昌三年進士第，詩一首。
第1176筆
樊驤
　　樊驤，字元龍，會昌三年進士第，詩一首。
第1177筆
崔軒
　　崔軒，字鳴山（一作嵐），會昌三年進士第，詩一首。
第1178筆
蒯希逸
　　蒯希逸，字大隱，會昌三年登第。杜牧有池州送希逸詩，詩一首。
第1179筆
林滋
　　林滋，字後象，閩人，會昌三年進士第，與同年詹雄、鄭誠齊名，時
　　稱雄詩、誠文、滋賦為閩中三絕。官終金部郎中，詩六首。
第1180筆
李宣古
　　李宣古，字垂後，會昌三年進士第，詩四首。
第1181筆
黃頗
　　黃頗，宜春人，以洪奧文章蹉跎者一十三載，至會昌三年登第，官監
　　察御史，詩三首。
第1182筆
張道符
　　張道符，字夢錫，會昌三年進士第，詩一首。
第1183筆
丘上卿
　　丘上卿，字陪之，會昌三年進士第，詩一首。
第1184筆
石貫
　　石貫，字總之，會昌三年進士第，詩一首。
第1185筆
李潛
　　李潛，字德隱，宜春人，會昌三年進士第，詩一首。
第1186筆
孟守
　　孟守（一作宁），字處中，長慶三年，王起主文，嘗放及第，為時相
　　所退，至會昌三年，起再知貢舉，守龍鍾就試成名，詩一首。
第1187筆
唐思言
　　唐思言，字子文，會昌三年進士第，詩一首。
第1188筆
戈牢（戈，英華作左）
　　戈牢，字德膠，會昌三年進士第，詩二首。
第1189筆
金厚載
　　金厚載，字化光，會昌三年進士第，詩二首。
第1190筆
王甚夷
　　王甚夷，字無黨，會昌三年進士第，詩二首。
第1191筆
姚鵠
　　姚鵠，字居雲，蜀人，登會昌三年進士第，詩一卷。
第1192筆
項斯
　　項斯，字子遷，江東人，會昌四年擢第，終丹徒尉，詩一卷。
第1193筆
馬戴
　　馬戴，字虞臣，會昌四年進士第。宣宗大中初，太原李司空辟掌書記
　　，以正言被斥為龍陽尉。懿宗咸通末，佐大同軍幕，終太學博士，詩
　　集一卷，今編二卷。
第1194筆
易重
　　易重，字鼎臣，宜春人，會昌五年進士第，官至大理評事，詩一首。
第1195筆
孟遲
　　孟遲，字遲之（一云升之），平昌人，登會昌五年進士第，詩十七首。
第1196筆
王鐸
　　王鐸，字昭範，宰相播之從子，會昌初，擢進士第，咸通時拜相，黃
　　巢之亂，命為行營都統，封晉公，後落職，節度滄景，為魏博節度樂
　　從訓所害，詩三首。
第1197筆
鄭畋
　　鄭畋，字台文，滎陽人，會昌進士第。劉瞻鎮北門，辟為從事，瞻作
　　相，薦為翰林學士，遷中書舍人。乾符中，以兵部侍郎同平章事，尋
　　出為鳳翔節度使。拒巢賊有功，授檢校尚書左僕射，詩一卷，今存十
　　六首。
第1198筆
譚銖
　　譚銖，吳人，登會昌進士第，嘗為蘇州鹺院官，詩二首。
第1199筆
盧嗣立
　　盧嗣立，登會昌進士第，詩一首。
第1200筆
朱可名
　　朱可名，越州人，會昌進士及第，終長安令，詩一首。
第1201筆
張良器
　　張良器，會昌進士第，詩一首。
第1202筆
薛能
　　薛能，字太拙，汾州人，登會昌六年進士第。大中末，書判中選，補
　　盩厔尉，李福鎮滑，表署觀察判官，歷御史、都官刑部員外郎，福徙
　　西蜀，奏以自副。咸通中，攝嘉州刺史，遷主客、度支、刑部郎中。
　　權知京兆尹事，授工部尚書，節度徐州，徙忠武。廣明元年，徐軍戍
　　，經許，能以舊軍。館之城中，軍懼見襲，大將周岌乘疑遂能，自
　　稱留後，因屠其家。能僻于詩，日賦一章，有集十卷，今編詩四卷。
第1203筆
劉威
　　劉威，會昌時人，詩二十七首。
第1204筆
李玖
　　李玖，歙州巡官，詩八首。
第1205筆
潘唐
　　潘唐，會昌時人，詩一首。
第1206筆
裴休
　　裴休，字公美，濟源人，登進士第，舉賢良方正等，擢累監察御史、
　　兵部侍郎。大中中，拜同中書門下平章事。詩二首。
第1207筆
令狐綯
　　令狐綯，字子直，楚之子，舉進士，擢累左補闕、右司郎中，出為湖
　　州刺史。大中初，召為考功郎中、知制誥，入翰林為學士，進中書舍
　　人，再遷兵部侍郎，俄拜同中書門下平章事。懿宗嗣位，出為河中節
　　度使，徙宣武、淮南。僖宗時，[6530]終鳳翔節度使，封趙國公，詩
　　一首。
第1208筆
夏侯孜
　　夏侯孜，字好學，亳州譙人，累遷婺、絳等刺史。宣宗時，自兵部侍
　　郎為同中書門下平章事。懿宗立，進司空，尋罷，以太子子少保分司
　　東都。詩一首。
第1209筆
魏謩
　　魏謩，字申之，鄭公徵五世孫，登進士第。文宗時，為右拾遺，握諫
　　議大夫。武宗立，貶信州長史。宣宗嗣位，召授給事中，遷御史中丞
　　，兼戶部侍郎，俄進同中書門下平章事。大中十年，領劍南西川節度
　　使，上疾求代，拜史部尚書，尋授檢校尚書右僕射。集十卷，今存詩
　　一首。
第1210筆
周墀
　　周墀，字德升，汝南人，握進士第，辟湖南巡官，入為監察御史、集
　　賢殿學士，李宗閔鎮山南，表行軍司馬，閱歲召還，以考員外郎兼起
　　居舍人事知制誥。武宗即位，改工部侍郎，出為義成節度使，出為義
　　成節度使。尋以兵部侍郎召判度支，進同中書門下平章事，俄罷為劍
　　南西川節度使。詩二首。
第1211筆
李景讓
　　李景讓，字後己，之孫。大中中，歷御史大夫、四川節度使。終太
　　子少保分司東都，諡曰孝，詩一首。
第1212筆
鄭顥
　　鄭顥，字奉正，宰相絪之孫，登進士第，官起居郎，尚宣宗女萬壽公
　　主，拜駙馬都尉，歷禮部侍郎。大中末，檢校禮部尚書、河南尹。詩
　　一首。
第1213筆
劉綺莊[6533]
　　劉綺莊，毗陵人，初為崑山尉，宣宗時官州刺史。集十卷，今存詩二
　　首。
第1214筆
張固
　　張固，大中中嘗為桂管觀察使，詩二首。
第1215筆
劉皋
　　劉皋，宣宗時鹽州刺史，為監軍楊玄价所殺。詩一首。
第1216筆
李質
　　李質，字公幹，襄陽人，擢進士第。大中時，官至江西觀察使。詩一
　　首。
第1217筆
南卓
　　南卓，字昭嗣，初為拾遺，因諫出宰松滋。大中時，為黔南經略使。
　　詩一首。
第1218筆
李訥
　　李訥，字敦正，趙郡人。大中時，為浙東觀察使，終兵部尚書、太子
　　太傅。詩一首。
第1219筆
崔元範
　　崔元範，大中時，以監察御史為浙東幕府。詩一首。
第1220筆
楊知至
　　楊知至，字幾之，汝士之子，登進士第。初為浙為浙東團練判官。後
　　以〔比〕（北）部郎中、知制誥，終戶部侍郎，詩二首。
第1221筆
李明遠
　　李明遠，大中中監察御史。詩一首。
第1222筆
蕭縝
　　蕭縝，大中時望江縣令。詩一首。
第1223筆
盧順之[6537]
　　盧順之，字子謨，范陽人，杞之孫，大中時桂管從事。詩一首。[6538]
第1224筆
李善夷
　　李善夷，與李群玉同時，謫宦灃陽。江南集十卷。今存詩二首。
第1225筆
盧
　　盧，浙東處士，詩二首。
第1226筆
趙牧
　　趙牧，大中、咸通間人。詩一首。
第1227筆
裴諴
　　裴誠，聞喜人，晉公度之從子，官歷職方郎中、太子中允。詩五首。
第1228筆
于興宗
　　于興宗，大中時御史中丞，守綿州，後為洋州節度。詩二首。
第1229筆
李朋
　　李朋，刑部員外郎。詩一首。
第1230筆
楊牢
　　楊牢，字松年，弘農人，父從田弘正，死於趙軍。牢走常山二千里，
　　號伏叛壘，求屍歸葬，銜哀雨血，時稱孝重。年十八，登大中二年進
　　士，最有詩名。詩二首。
第1231筆
李績
　　李續，趙郡人，嘗為柳公綽幕僚，終曹州刺史。詩一首。
第1232筆
李汶儒
　　李汶儒，太和五年登第，官翰林學士。詩一首。
第1233筆
田章
　　田章，開成四年進士第。詩一首。
第1234筆
薛蒙
　　薛蒙，考功郎。詩一首。
第1235筆
李鄴
　　李鄴，戶部郎，詩一首。
第1236筆
于瓖[6544]
　　于瓖，字正德，敖之子。大中七年進士第一人。詩二首。
第1237筆
王嚴
　　王嚴，大中時布衣。詩一首。
第1238筆
劉暌（一作騤）
　　劉暌，大中時鄉貢進士。詩一首。
第1239筆
李渥
　　李渥，大中時鄉貢進士，後登第。詩一首。
第1240筆
劉璐
　　劉璐，嘗刺蜀州，代于興宗為綿州刺史。詩一首。
第1241筆
盧栯（一作郁）[6546]
　　盧栯，弘文館學士。詩一首。
第1242筆
李體仁
　　李體仁，續之子也，官至江州刺史。詩一首。
第1243筆
韓琮
　　韓琮，字成（一作代）封。初為陳許節度判官，後歷中書舍人、湖南
　　觀察使。詩一卷。
第1244筆
王傳
　　王傳，大中三年登第，辟山南觀察判官，加授監察御史。詩一首。
第1245筆
盧鄴
　　盧鄴，大中四年登第，為浙東觀察副使。詩一首。
第1246筆
陸肱
　　陸肱，大中九年，登進士第，咸通六年，自前振武從事試平判，入等
　　，後牧南康郡。詩一首。[6553]
第1247筆
崔澹
　　崔澹，字知之，博陵人，父璵，兄弟八人並顯貴，時謂崔氏八龍。大
　　中十三年登第。終吏部侍郎。詩一首。
第1248筆
莫宣卿
　　莫宣卿，字仲節，封州人，大中間舉第一，官台州別駕。詩三首。
第1249筆
封彥卿
　　封彥卿，人。大中進士第。咸通中，累官中書舍人，坐于琮，貶司
　　戶。詩一首。
第1250筆
李節
　　李節，登大中進士第，嘗為河東節度盧鈞巡官。詩三首。
第1251筆
韋蟾
　　韋蟾，字隱珪，下杜人，大中登進士第。初為徐商掌書記，咸通末，
　　終尚書左丞。詩十首。
第1252筆
盧渥
　　盧渥，字子章，范陽人，大中進士第，歷中書舍人、陝府觀察使，終
　　檢校司徒。詩二首。[6558]
第1253筆
郭夔（一作藁）
　　郭夔，大中時江南進士。詩一首。
第1254筆
柳珪
　　柳珪，公綽之孫，大中中，擢進士，杜悰表為西川幕府，後以藍田尉
　　直弘文館，遷右拾遺，終衛尉少卿。詩一首。
第1255筆
鄭嵎
　　鄭嵎，字賓先，大中五年進士第。詩一首。
第1256筆
崔櫓（一作魯）
　　崔櫓，大中時舉進士（一作廣明中進士）。仕為棣州司馬，無機集四
　　四卷。今存詩十六首。
第1257筆
李群玉
　　李群玉，字文山〔澧〕（澧）州人。性曠逸，赴舉一上而止，惟以吟
　　詠自適，裴休觀察湖南，延致之，及為相，以詩論薦，授弘文館校書
　　郎。未幾，乞假歸卒，集三卷，後集五卷。今編詩三卷。
第1258筆
賈島
　　賈島，字浪（一作閬仙），范陽人。初為浮屠，名無本，來東都時，
　　洛陽令禁僧午後不得出，島為詩自傷，韓愈憐之，因教其為文，遂去
　　浮屠。舉進士，詩思入僻，當其苦吟，雖逢公卿貴人，不之覺也。累
　　舉不中第。文宗時，坐飛謗，貶長江主簿。會昌初，以普州司倉參軍
　　遷司戶，未受命卒。有長江集十卷，小集三卷。今編詩四卷。
第1259筆
溫庭筠
　　海庭筠，本名岐，字飛卿，太原人，宰相彥博裔孫。少敏悟，才思豔
　　麗，韻格清拔，工為詞章小賦，與李商隱皆有名，稱溫李。然行無檢
　　幅，數舉進士不第。思神速，每入試，押官韻作賦，凡八叉手而成，
　　時號溫八叉。徐商鎮襄陽，署為巡官，不得志去，歸江東，後商知政
　　事，頗右之，欲白用，會商罷相，楊收疾之，貶方城尉，再遷隋縣尉
　　卒。集二十八卷，今編詩為九卷。
第1260筆
段成式
　　段成式，字柯古，河南人，世客荊州。宰相文昌之子也，以蔭為校書
　　郎，研精苦學，祕閣書籍，披閱皆遍，歷尚書郎、太常少卿。連典九
　　江、縉雲、廬陵三郡。坐累，退居襄陽，集七卷，今編詩一卷。
第1261筆
劉駕
　　劉駕，字司南，江東人，登大中進士第，官國子博士，詩一卷。
第1262筆
張賁
　　張賁，字潤卿，南陽人。登大中進士第，唐末，為廣文博士，嘗隱于
　　茅山，後寓吳中，與皮陸遊，詩十六首。
第1263筆
崔璐
　　崔璐，登咸通七年進士第，詩一首。[7237]
第1264筆
李縠
　　李縠，字德師，咸通進士。唐末為浙東觀察推官，兼殿中侍御史。
　　詩四首。
第1265筆
崔璞
　　崔璞，清河人，蘇州刺史。咸通初，歷右散騎常侍。詩二首。
第1266筆
魏朴
　　魏朴，字不琢，毘陵人。詩二首。
第1267筆
羊昭業
　　羊昭業，字振文，吳人，唐末登進士第。大順中，嘗預修國史，有集
　　十五卷，今存詩一首。
第1268筆
顏萱
　　顏萱，字弘至。江南進士，中書舍人蕘之弟。詩三首。
第1269筆
鄭璧
　　鄭璧，唐末江南進士。詩四首。
第1270筆
司空圖
　　司空圖，字表聖，河中虞鄉人，咸通末，擢進士第。由宣歙幕歷禮部
　　郎中，僖宗行在用為知制誥、中書舍人。歸隱中條山玉官谷，龍紀、
　　乾寧間，徵拜舊官，及以戶、兵二部侍郎召，皆不起。遷洛後，被詔
　　入朝，以野耄丐歸。朱全忠受禪，召為禮部尚書，不食而卒。圖少有
　　俊才，晚年避世棲遯，自號知非子、耐辱居士。有先世別墅，泉石林
　　亭，頗愜幽趣，日與名僧高士遊詠其中。有一鳴集三十卷、內詩十卷
　　、今編詩三卷。
第1271筆
周繇
　　周繇，字為憲，池州人。咸通十二年登第，調建德令，辟襄陽徐商幕
　　府，檢校御史中丞。詩一卷。
第1272筆
聶夷中
　　聶夷中，字坦之，河東人。咸通十二年登第，官華陰尉。詩一卷。
第1273筆
顧雲
　　顧雲，字垂象，池州人。風韻詳整，與杜荀鶴、殷文圭友善，同肄業
　　九華。咸通十五年登第，為高駢淮南從事。〔畢〕師鐸之亂，退居霅
　　州，杜門著書。大順中，與羊昭業、盧知猷、陸希聲、錢翊、馮渥、
　　司空圖等分修宣懿〔僖〕（德）三朝實錄，書成，加虞部員外郎，乾
　　寧初卒。存詩一卷。
第1274筆
張喬
　　張喬，池州人。咸通中進士，黃巢之亂，罷舉，隱九華。詩二卷。
第1275筆
曹唐
　　曹唐，字堯賓，桂州人，初為道士，後舉進士不第。咸通中，累為使
　　府從事。詩三卷，今編二卷。
第1276筆
來鵠（一作鵬）
　　來鵠，豫章人。詩思清麗，咸通中，舉進士，不第。詩一卷。
第1277筆
李山甫
　　李山甫，咸通中累舉不第。依魏博幕府為從事，嘗逮事樂彥禎、羅弘
　　信父子。文筆雄健，名著一方。詩一卷。
第1278筆
李咸用
　　李咸用，與來鵬同時，工詩，不第，嘗應辟為推官。有披沙集六卷，
　　今編為三卷。
第1279筆
胡曾
　　胡曾，邵陽人，咸通中舉進士，不第。嘗為漢南從事。安定集十卷、
　　詠史詩三卷，今合編詩一卷。
第1280筆
方干
　　方干，字雄飛，新定人。徐凝一見器之，授以詩律。始舉進士，謁錢
　　塘太守姚合，合視其貌陋，甚卑之。坐定覽卷，乃駭目變容，館之數
　　日，登山臨水，無不與焉。咸通中，一舉不得志，遂遯會稽，漁於鑑
　　湖。太守王龜以其亢直，宜在諫署，欲薦之，不果。干自咸通得名，
　　迄文德，江之南無有及者，歿後十餘年，宰臣張文蔚驟名儒不第者五
　　人，請賜一官，以慰其魂，干其一也。後進私諡曰玄英先生，門人楊
　　弇與釋子居遠收得詩三百七十餘篇。集十卷，今編詩六卷。
第1281筆
羅鄴
　　羅鄴，餘杭人，累舉進士不第。光化中，以韋莊奏。追賜進士及第，
　　贈官補闕。詩一卷。
第1282筆
羅隱
　　羅隱，字昭諫，餘杭人。本名橫，十上不中第，遂更名。從事湖南淮
　　潤，無所合，久之，歸投錢鏐。累官錢塘令、鎮海軍掌書記、節度判
　　官、鹽鐵發運副使、著作佐郎、奏授司勳郎。朱全忠以諫議大夫召，
　　不行。魏博羅紹威推為叔父，表薦給事中，年七十七卒。隱少聰敏，
　　既不得志，其詩以風刺為主，有歌詩集十四卷、甲乙集三卷、外集一
　　卷，今編詩十一卷。
第1283筆
羅虯
　　羅虯，台州人。詞藻富贍，與隱、鄴齊名，世號三羅。累舉不第，為
　　鄜州從事。比紅兒詩百首，編為一卷。
第1284筆
鄭損
　　鄭損，僖宗時中書舍人。詩六首。
第1285筆
張禕
　　張禕，字冠章，南陽人。官中書舍人，從僖宗幸蜀，終兵部尚書。詩
　　二首。
第1286筆
盧攜[7633]
　　盧攜，字子升，范陽人。擢進士第，由臺省歷戶部侍郎、翰林學士。
　　乾符中，拜門下侍郎同平章事，黃巢入關，仰藥死。詩一首。
第1287筆
李廷璧
　　李廷璧，僖宗朝登進士第。詩一首。
第1288筆
許三畏
　　許三畏，僖宗時進士。詩一首。
第1289筆
盧嗣業
　　盧嗣業，范陽人，綸之子孫也。乾符五年，登進士第。廣明初，以長
　　安尉直昭文館，累遷右補闕，後辟督統判官、檢校禮部郎中。詩一首
　　。
第1290筆
牛嶠
　　牛嶠，字松卿，一字延峰，隴西人。自云僧孺之孫，乾符五年，登進
　　士第，歷官尚書郎。王建鎮蜀，辟判官，及僭位，為給事中。歌詩三
　　卷，今存六首。
第1291筆
鄭合（一作鄭合敬）
　　鄭合，乾符三年登第，終諫議大夫。詩一首。
第1292筆
李搏
　　李搏，登乾符進士第。詩二首。
第1293筆
李克（一作允）恭
　　李克恭，乾符中舉子。詩一首。
第1294筆
程賀
　　程賀，中和二年，登進士第。詩一首。
第1295筆
盧尚卿[7637]
　　盧尚卿，中和二年登第。詩一首。
第1296筆
顧在鎔
　　顧在鎔，蘇州人，光啟二年進士第。詩三首。
第1297筆
翁洮
　　翁洮，字子平，睦州人。光啟三年進士第，官主客員外郎，歸隱青山
　　，徵召不起。詩十三首。
第1298筆
李嶼
　　李嶼，光啟三年進士第。詩一首。
第1299筆
鄭啟
　　鄭啟，宜春人，谷之兄也。詩三首。
第1300筆
韓儀
　　韓儀，字羽光，京兆萬年人，偓之兄也。以翰林學士為御史中丞，朱
　　全忠貶為棣州司馬。詩一首。[7642]
第1301筆
溫憲
　　溫憲，庭筠之子。登進士第，光啟中，為山南從事。詩四首。
第1302筆
姚巖傑
　　姚巖傑，粱公崇裔孫。以詩酒放遊江左。象溪子二十卷，今存詩一首
　　。
第1303筆
翁承贊
　　翁承贊，字文堯（一作饒），閩人，乾寧二年，登進士第，又擢宏詞
　　科，任京兆府參軍，天祐元年，以右拾遺受詔冊王審知為王，梁開平
　　四年，復為閩王冊禮副使，尋擢諫議大夫，福建鹽鐵副使，就加左散
　　騎常侍，御史大夫，留相閩卒，詩一卷。
第1304筆
黃滔
　　黃滔，字文江，莆田人，昭宗乾寧二年，擢進士第，光化中，除四門
　　博士，尋遷監察御史裏行，充威武軍節度推官，王審知據有全閩，而
　　終其身為節將者，滔規正有力焉，集十五卷，今編詩三卷。
第1305筆
殷文圭（宋時避諱，改殷為湯。）
　　殷文圭，池州人，居九華，苦學，所用墨池，底為之穴。唐末，詞場
　　請託公行，文圭與遊恭獨步場屋。乾寧中及第，為裴樞宣諭判官，後
　　事楊行密，終左千牛衛將軍，詩一卷。
第1306筆
徐夤
　　徐夤，字昭夢，莆田人，登乾寧進士第，授祕書省正字，依王審知，
　　禮待簡略，遂拂衣去，歸隱延壽溪，著有探龍，釣磯二集，編詩四卷
　　。
第1307筆
錢珝
　　錢珝，字瑞文，吏部尚書徽之子，善文詞，宰相王溥薦知制誥，進中
　　書舍人，後貶撫州司馬，有舟中錄二十卷，今編詩一卷。
第1308筆
喻坦之
　　喻坦之，與許棠，張喬，鄭谷，張蠙等同時，號十哲，詩一卷。
第1309筆
崔道融
　　崔道融，荊州人，以徵辟為永嘉令，累官右補闕，避地入閩，申唐詩
　　三卷，東浮集九卷，今編詩一卷。
第1310筆
盧延讓
　　盧延讓，字子善，范陽人，光化九年進士第，朗陵雷滿辟從事，滿敗
　　，歸王建，授水部員外郎，累遷給事中，終刑部侍郎。詩一卷，今存
　　十首。
第1311筆
裴皞
　　裴皞，字司東，河東人，光化進士第，歷事梁、唐、晉，官至尚書左
　　僕射，詩一首。
第1312筆
王希羽（一作王羽）
　　王希羽，池州人，天復元年，登進士第，授秘書省正字，後與楊夔，
　　康駢，客於田頵，詩一卷，今存一首。
第1313筆
柯崇（一作宗）
　　柯崇，閩人，天復元年進士第，授太子校書，詩二首。
第1314筆
劉象
　　劉象，京兆人，天復元年登第，詩十首。
第1315筆
沈顏
　　沈顏，字可鑄，吳郡人，天復初，登進士第，授校書郎，入吳，仕至
　　翰林學士，知制誥，陵陽集五卷，今存詩二首。
第1316筆
楊凝式
　　楊凝式，字景度，宰相涉之子，昭宗朝，登進士第，歷事唐、晉、漢、
　　周，官至太子太保，詩三首。
第1317筆
李琪
　　李琪，字台秀，燉煌人，昭宗時，舉進士，累官殿中侍御史，入梁，
　　為翰林學士，末帝時，拜門下平章事，唐明宗朝，位至太子少傅，集
　　十卷，今存詩二首。
第1318筆
劉崇龜
　　劉崇龜，滑州人，擢進士第，大順中，終清海軍節度，領南東道觀察
　　使，詩一首。
第1319筆
劉崇魯
　　劉崇魯，字郊文，崇龜弟也，濯進士第，景福中，官水部郎中，知制
　　誥，坐崔昭緯黨，貶崖州司戶，詩一首。
第1320筆
孫定
　　孫定，字志元，涪州大戎之族子，景福中，應舉無成，詩一首。[8219]
第1321筆
許晝
　　許晝，睢陽人，天復四年及第，詩二首。
第1322筆
薛準
　　薛準，員外郎，天復中卒，詩一首。[8220]
第1323筆
裴諧
　　裴諧，說之昆季也，天祐三年登第，終桂嶺攝令，詩一首。
第1324筆
曹松
　　曹松，字夢徵，舒州人，學賈島為詩，久困名場，至天復初，杜德祥
　　主文，放松及王希羽，劉象，柯崇，鄭希顏等及第，年皆七十餘，時
　　號五老榜，授秘書省正字，集三卷，今編詩二卷。
第1325筆
蘇拯
　　蘇拯，光化中人，詩一卷。
第1326筆
路德延
　　路德延，冠氏人，光化初擢第，天祐中，授拾遺，河中節度使，朱友
　　謙辟掌書記，詩三首。
第1327筆
李旭
　　李旭，天祐元年，進士登第，詩一首。
第1328筆
崔庸
　　崔庸，吳郡人，天祐二年，登進士第，詩一首。
第1329筆
胡駢
　　胡駢，唐末進士，詩一首。
第1330筆
周祚
　　周祚唐末進士，詩一首。
第1331筆
盧頻
　　盧頻，唐末人，詩四首。
第1332筆
劉畋
　　劉畋，唐末人，詩一首。
第1333筆
裴說
　　裴說，天祐三年，登進士第，官終禮部員外郎，詩一卷。
第1334筆
李洞
　　李洞，字才江，京兆人，諸王孫也，慕賈島為詩，鑄其像，事之如神
　　，時人但誚其僻澀，而不能貴其奇峭，唯吳融稱之，昭宗時不第，遊
　　蜀卒，詩三卷。
第1335筆
唐求（一作球）
　　唐求，居蜀之味江山，至性純愨，王建帥蜀，召為參謀，不就，放曠
　　疏逸，邦人謂之唐隱居，為詩撚稿為圓，納之大瓢，後臥病，投瓢于
　　江，曰，斯文茍不沈沒，得者方知吾苦心爾，至新渠，有識者曰，唐
　　山人瓢也，接得之，十纔二三，今編詩一卷。
第1336筆
于鄴
　　于鄴，唐末進士，詩一卷。
第1337筆
陸貞洞
　　陸貞洞，吳郡進士，詩一首。
第1338筆
劉谷
　　劉谷，與李郢同時，詩一首。
第1339筆
王祝
　　王祝，字不耀，給事中，常州刺史，詩一首。
第1340筆
王滌
　　王滌，字用霖，瑯琊人，景福中擢第，累官中書舍人，後終於閩，詩
　　一首。
第1341筆
韋冰
　　韋冰，唐末鄴令，詩一首。
第1342筆
李昌鄴
　　李昌鄴，唐末人，詩一首。
第1343筆
王碩
　　王碩，唐末人，詩一首。
第1344筆
李縞
　　李縞，唐末人，詩一首。
第1345筆
張綺
　　張綺，唐末人，詩一首。
第1346筆
高衢
　　高衢，唐末人，詩一首。
第1347筆
賈馳
　　賈馳，與曹鄴同時，詩二首。
第1348筆
趙光遠
　　趙光遠，華州刺史　之子，不第而沒，光化中，韋莊奏贈官，詩三首
　　。[8322]
第1349筆
鄭良士（一作士良）
　　鄭良士，字君夢，閔人，昭宗時，獻詩五百篇，授補闕，白巖集十卷
　　，今存三首。
第1350筆
蕭項
　　蕭項，蕭田人，官侍郎，昭宗末年，嘗同翁承贊為冊禮使使閩，詩一
　　首。
第1351筆
胡令能
　　胡令能，莆田隱者，少為負局鎪釘之業，夢人剖其腹，以一卷書內之
　　，遂能吟詠，遠近號為胡釘鉸，詩四首。
第1352筆
嚴郾
　　嚴郾，唐末人，詩二卷，今存二首。[8325]
第1353筆
蔣肱
　　蔣肱，唐末嘗客荊南成汭幕，詩一首。
第1354筆
張迥
　　張迥，唐末人，少年苦吟，夢五色雲自天而下，取吞之，遂精雅道，
　　詩一首。
第1355筆
張友正
　　張友正，唐末人，詩一卷，今存二首。
第1356筆
唐伍圭
　　唐伍圭，袁州宜春人，詩三首。
第1357筆
孫棨
　　孫棨，字文威，自號無為，歷官御史，翰林學士，中書舍人，詩六首
　　。
第1358筆
顏蕘
　　顏蕘，登進士第，昭宗時，為中書舍人，詩一首。
第1359筆
張為
　　張為，唐末江南詩人，詩一首，今存三首。[8329]
第1360筆
馬冉
　　馬冉，唐末萬州刺史，詩一首。
第1361筆
周鏞
　　周鏞，唐末諸暨縣人，詩一首。
第1362筆
劉贊（一作瓚）
　　劉贊，唐末人，詩一首，按唐末劉贊有三，一魏州人，舉進士，為羅
　　紹威判官，仕唐明宗中書舍人，一桂陽人，宰相瞻之子，擢進士，仕
　　梁，充崇政殿學士，一仕閩王曦，為御史中丞，三人皆與羅隱同時，
　　未知孰是。
第1363筆
任翻
　　任翻（一作蕃），唐末人，詩集一卷，今存詩十八首。
第1364筆
荊浩
　　荊浩，字浩然，沁水人，隱太行洪谷，自號洪谷子，工丹青，尤長山
　　水，為唐末之冠，詩一首。
第1365筆
張直[8335]
　　張直，濮州人，號逍遙先生，青州主帥範嘗聘之，詩二首。
第1366筆
陳光
　　陳光，唐末人，詩一卷，今存一首。
第1367筆
周曇
　　周曇，唐末守國子直講，詠史八卷，今編為二卷。
第1368筆
李九齡
　　李九齡，洛陽人，唐末進士，入宋，登乾德二年進士第三人，詩一卷
　　。
第1369筆
胡宿（以下四人，或云宋人，諸本並附唐末，今仍舊。）
　　胡宿，唐末人，詩十九首。
第1370筆
杜常[8369]
　　杜常，唐末人，詩一首。
第1371筆
滕白
　　滕白，官郎中，歷臺省，有工部集一卷，今存詩二首。
第1372筆
王嵒
　　王嵒，蜀人，曾避地荊南，有集一卷，今存詩六首。
第1373筆
高力士
　　高力士，明皇時宦臣，被寵，封齊國公，後為李輔國所搆，配流黔中
　　，詩一首。
第1374筆
王越賓
　　王越賓，明皇時中官，詩一首。
第1375筆
王良會[8372]
　　王良會，憲宗時內侍，為西川監軍使，詩一首。
第1376筆
南詔驃信
　　驃信，南詔酋也，詩一首。
第1377筆
趙叔達
　　趙叔達，南詔清平官，詩一首。
第1378筆
楊奇鯤
　　楊奇鯤，南詔宰相，有詞藻，僖宗幸蜀時，來朝行在，詩一首。
第1379筆
布燮
　　布燮，長和國使人，南詔鄭氏篡蒙氏，改國號曰大長和，布燮，官名
　　，其宰相也，詩二首。
第1380筆
朝衡（品彙作胡衡）
　　朝衡，字巨卿，日本人，開元初，日本王聖武遺其臣粟田副仲滿來朝
　　，請從諸儒授經，仲滿慕華，不肯去，易姓名曰朝衡，歷左補闕，久
　　之歸國，上元中，擢散騎常侍，詩一首。
第1381筆
長屋
　　長屋，日本相國也，詩一首。
第1382筆
王巨仁
　　王巨仁，新羅國隱士，詩一首。
第1383筆
李贊華
　　李贊華，遼太祖長子，名倍，小字突欲，聰敏好學，嘗市書萬卷，藏
　　醫巫閭絕頂之望海堂，能詩畫，兼經技術，奔唐，明宗賜姓名，後為
　　廢帝所害，詩一首。
第1384筆
成輔端
　　成輔端，貞元中優人，德宗以其誹謗國政決殺之，言者以為託詼諧諷
　　諫不可加罪，帝悔焉，詩一首。
第1385筆
張隱
　　張隱，龍紀初伶人，一首。
第1386筆
朱元
　　朱元，即戢門門子，詩一首。
第1387筆
陳璠
　　陳璠，沛中走卒，與徐帥時溥結好，表為宿州太守，後以貪污斬之，
　　詩一首。
第1388筆
捧劍僕
　　捧劍，咸陽郭氏之僕，雖在奴隸，嘗以望水眺雲為事，遭鞭箠，終不
　　改，後竄去，詩三首。
第1389筆
李密
　　李密，京兆長安人，隋末，以父寬蔭為左親侍，宇文述勸令學，因謝
　　病讀書，嘗乘一黃牛，被以蒲韉，挂漢書一帙於角上，一手捉蚓，一
　　手翻卷，越公楊素見而異之，語其子玄感，傾心結納，及玄感舉兵，
　　迎密為謀主，兵敗亡命，集眾據洛口，自號魏公，移檄州郡，後為王
　　世充所敗，歸唐，拜光祿卿，封邢國公，行至桃林，懼誅，將叛，史
　　萬寶遺副將盛彥師追斬之，詩一首。
第1390筆
孔德紹[8379]
　　孔德紹，會稽人，有清才，事竇建德，初為景城丞，後為內史侍郎，
　　典書檄，建德敗，太宗誅之，詩十二首。
第1391筆
鄭頲
　　鄭頲，滎陽人，為王世充御史大夫，太宗圍城時，乞為浮屠，世充惡
　　而殺之，詩一首。
第1392筆
劉斌
　　劉斌，南陽人，有詞藻，嘗與虞世南，孔德紹，劉孝孫等結文會，事
　　竇建德，為中書舍人，又事劉黑闥，及敗，沒突厥中，詩四首。
第1393筆
劉闢
　　劉闢，字太初，擢進士第，佐韋皋西川幕，為後代節度使，以叛誅，
　　詩二首。
第1394筆
黃巢
　　黃巢，冤句人，舉進士不第，廣明作亂，破京都，後滅於泰山狼虎谷
　　，詩三首。
第1395筆
羅紹威
　　羅紹威，字端己，魏州貴鄉人，弘信之子，唐末，官魏博節度使，封
　　鄴王，入梁，累拜太師兼中書令，集五卷，今存詩二首。
第1396筆
羅兗[8385]
　　羅兗，字子制，臨邛人，大順中，歷左拾遺，起居郎，仕梁為禮部員
　　外郎，集二卷，今存詩三首。
第1397筆
王鎔
　　王鎔，成都節度使庭湊之五世孫，中和中襲位，梁受禪，後為大將軍
　　張文禮所滅，詩二首。
第1398筆
鄧洵（一作恂）美
　　鄧洵美，連州人，或曰郴郡人，晉天福中登第，後還鄉，上牋周行逢
　　署館驛巡官，已而行逢疑之，貶為易俗場官，使盜殺之，詩一首。
第1399筆
李京
　　李京，梁貞明六年登第，詩一首。
第1400筆
許鼎
　　許鼎，梁貞明六年登第，詩二首。
第1401筆
王易簡
　　王易簡，梁乾化中及第，累官左拾遺，謝職歸，再召為郎，遷諫垣臺
　　閣，三十年歸華山，十年而終，詩一首。
第1402筆
朱褒
　　朱褒，永嘉人，善屬詩文，值寇亂，據州，以同姓結援梁太祖，奏授
　　溫州次史，充靜海軍使，詩一首。
第1403筆
黃損
　　黃損，字益之，連州人，梁龍德二年，登進士第，仕南漢劉龔，累官
　　尚書僕射，有桂香集，今存詩四首。
第1404筆
張袞
　　張袞，仕梁，詩六首。
第1405筆
趙光逢
　　趙光逢，京兆奉天人，乾符五年，登進士第，釋褐鳳翔推官，入為監
　　察御史，乾寧三年，從駕幸華州，拜御史中丞，改禮部侍郎，後仕梁
　　，至宰輔，封齊國公，詩八首。[8391]
第1406筆
和凝
　　和凝，字成績，鄆州須昌人，舉進士，唐天成中，歷翰林學士，知貢
　　舉，所取皆一時之秀，晉天福五年，拜中書侍郎，同平章事，入漢，
　　拜太子太傅，封魯國公，終於周，凝為文章以多為富，有集百餘卷，
　　今編詩一卷。
第1407筆
王仁裕
　　王仁裕，字德輦，天水人，初為奏州判官，入蜀為中書舍人，翰林學
　　士，歷唐，晉，漢，終戶部尚書，罷為太子少保，周顯德初卒，仁裕
　　曉音律，喜為詩，嘗集平生所作詩為西江集，今編為一卷。
第1408筆
馮道
　　馮道，字可道，景城人，初為劉守光參軍，後歷唐，晉，漢，周，事
　　四姓十君，並在政府，自號長樂老，卒謚文懿，追封瀛王，詩集十卷
　　，今存五首。
第1409筆
盧文紀
　　盧文紀，字子持，舉進士，事梁為集賢殿學士，唐明宗時，為御史中
　　丞，遷工部尚書，貶石州司馬，久之，為太常卿，奉使於蜀，過鳳翔
　　，廢帝時為節度使，見文紀奇之，後入立，拜為中書侍郎同中書門下
　　平章事，周時，進司空，詩一首。
第1410筆
崔居儉
　　崔居儉，唐末進士，仕後唐，累官戶部尚書，詩一首。
第1411筆
李濤
　　李濤，字信臣，避地湖南，事馬殷，後唐天成中，舉進士，歷事晉，
　　漢，至宰輔，入周，封莒國公，後歸宋，詩一首。
第1412筆
盧士衡
　　盧士衡，後唐天成二年進士，集一卷，今存詩七首。
第1413筆
熊皦
　　熊皦，後唐清泰二年，登進士第，延州劉景巖辟為從事，入晉，拜補
　　闕，貶商州上津令，屠龍集五卷，今存詩二首。
第1414筆
熊皎
　　熊皎，自稱九華山人，南金集二卷，今存詩四首。
第1415筆
趙延壽
　　趙延壽，本姓劉，恆山人，仕後唐，尚主，為樞密使，清泰末，官至
　　大丞相，封魏王，詩一首。
第1416筆
高輦
　　高輦，後唐秦王從榮府諮議參軍，詩一首。
第1417筆
韓昭裔
　　韓昭裔，後唐清泰時宰相，詩一首。
第1418筆
張仁溥
　　張仁溥，後唐大寧縣丞，詩一首。
第1419筆
李瀚
　　李瀚，後唐天成中，擢進士第，仕晉，為翰林學士，丁年集若干卷，
　　今存詩一首。
第1420筆
楊昭儉
　　楊昭儉，石晉時人，官尚書，詩一首。
第1421筆
劉坦
　　劉坦，進士第一人及第，周恭帝時，李重進鎮淮南，辟為掌書記，詩
　　一首。
第1422筆
韋遵
　　韋遵，後周起居郎，詩一首。
第1423筆
宋齊丘
　　宋齊丘，字子嵩，世為廬陵人，父誠，為洪州副使，遂家焉，吳時，
　　累官右僕射，平章事，李昇代吳，以齊丘為丞相，同平章事，尋出為
　　鎮南軍節度，李璟嗣位，召為中書令，顯德末，放歸，縊死，集六卷
　　。
第1424筆
馮延巳
　　馮延巳，一名延嗣，字正中，廣陵人，李璟為元帥時，辟掌書記，璟
　　立，拜翰林學士，進中書侍郎同平章事，陽春集一卷，今存詩一首。
第1425筆
韓熙載
　　韓熙載，字叔言，北海人，後唐同光中，登進士第，李昇建國，用為
　　秘書郎，璟嗣位，拜虞部員外郎，史館修撰，知制誥，後主時，終中
　　書侍郎，集五卷，今存詩五首。
第1426筆
李徵古
　　李徵古，袁州宜春人，南唐昇元末，舉進士第，官樞密副使，坐宋齊
　　丘黨賜死，詩一首。
第1427筆
潘佑
　　潘佑，幽州人，南唐時，累官虞部員外郎，內史舍人，滎陽集十卷，
　　今存詩四首。
第1428筆
李昉
　　李昉，南唐人，詩一首。
第1429筆
馬致恭[8418]
　　馬致恭，南唐時人，詩一首。
第1430筆
張義方
　　張義方，南唐時歷官侍御史，勤政殿學士，詩一首。
第1431筆
李建勳
　　李建勳，字致堯，隴西人，少好學，能屬文，尤工詩，南唐主李昇鎮
　　金陵，用為副使，預禪代之策，拜中書侍郎同平章事，昇元五年，放
　　還私第，嗣主璟召拜司空，尋以司徒致仕，賜號鍾山公，集二十卷，
　　今編詩一卷。
第1432筆
孟賓于
　　孟賓于，字國儀，連州人，天福九年登第，還鄉為馬氏從事，後歸南
　　唐，為塗陽令，坐繫，赦歸，後主起為水部員外，致仕，初居吉州玉
　　笥山，自號群玉峰叟，有金鼇集二卷，今存詩八首。
第1433筆
廖匡圖
　　廖匡圖，字贊禹，虔州人，湖南馬氏辟幕下，為天策府學士，與劉昭
　　禹，李宏皋，徐仲雅，蔡昆，韋鼎，釋虛中，齊已，俱以文藻知名，
　　詩四首。
第1434筆
廖凝
　　廖凝，字熙績，圖之弟，初歸湖州，隱衡岳，後與馬希〔萼〕（咢）
　　同遷金陵，授水部員外郎，終江州團練副使，善吟諷，與李建勳為詩
　　友，相善，江左學詩者，多造其門，集七卷，今存詩三首。[8441]
第1435筆
韋鼎
　　韋鼎，湖南人，與廖匡圖俱知名，詩一卷，今存一首。
第1436筆
左偃
　　左偃，南唐人，不仕，居金陵，能詩，有鍾山集一卷，今存詩十首。
第1437筆
陳貺
　　陳貺，南閩人，隱廬山三十年，元宗聘至，獻景陽臺懷古詩，元帝稱
　　善，授以官，固辭，賜粟帛遣還，詩一首。
第1438筆
劉洞
　　劉洞，廬陵人，學詩於陳貺，隱居廬山，後主召見，獻詩百篇，有集
　　行世，存詩一首。
第1439筆
江為
　　江為，宋州人，避亂家建陽，遊廬山，師陳貺為詩，集一卷，今存詩
　　八首。
第1440筆
高越
　　高越，字仲遠，幽州人，仕吳，授秘書郎，累遷中書舍人，終勤政殿
　　學士，戶部侍郎，詩一首。
第1441筆
張泌（一作佖）
　　張泌，字子澄，淮南人，仕南唐為句容縣尉，累官至內史舍人，詩一
　　卷。
第1442筆
孫魴
　　孫魴，字伯魚，南昌人，從鄭谷為詩，頗得鄭體，事吳為宗正郎，與
　　沈彬，李建勳友善，集三卷，今存詩七首。
第1443筆
沈彬
　　沈彬，字子文，高安人，唐末應進士，不第，浪跡湖湘，嘗與僧虛中
　　，齊己為詩友，事吳為秘書郎，以吏部郎中致仕，年八十餘，李璟以
　　舊恩召見，賜粟帛，官其子，詩十九首。
第1444筆
伍喬
　　伍喬，南唐時，舉進士第一，仕至考功員外郎，詩一卷。
第1445筆
陳陶
　　陳陶，字嵩伯，嶺南（一作鄱陽，一云劍浦）人，大中時，遊學長安
　　，南唐昇元中，隱洪州西山，後不知所終，詩十卷，今編為二卷。
第1446筆
李中
　　李中，字有中，隴西人，仕南唐為淦陽宰，碧雲集三卷，今編詩四卷
　　。
第1447筆
高蟾
　　高蟾，河朔人，乾符三年，登進士第。乾寧間，為御史中丞，詩一卷
　　。
第1448筆
章碣
　　章碣，孝標之子，登乾符進士第，後流落不知所終，詩一卷。
第1449筆
秦韜玉
　　秦韜玉，字仲明，京兆人，中和二年，得准及第。僖宗幸蜀，以工
　　部侍郎為田令孜神策判官。投知小錄三卷，今編詩一卷。
第1450筆
唐彥謙
　　唐彥謙，字茂業，井州人，咸通時，舉進士十餘年不第。乾符末，攜
　　家避地漢南，中和中，王重榮鎮河中，辟為從事。光啟末，貶漢中掾
　　曹，楊守亮鎮興元，署為判官，累官至副使，閬、壁、絳三州刺。彥
　　謙博學多藝，文詞壯麗，至於書畫音樂，無不出於輩流，號鹿門先生
　　。集三卷，今編詩二卷。
第1451筆
周朴
　　周朴，字太朴，吳興人。避地福州，寄食烏石山僧寺。黃巢寇閩，欲
　　降之，朴不從，遂見害。詩一卷。
第1452筆
鄭谷
　　鄭谷，字守愚，袁州人。光啟三年擢第，官右拾遺，歷都官郎中。幼
　　即能詩，名盛唐末，有雲臺編三卷，宜陽集三卷，外集三卷。今編詩
　　四卷。
第1453筆
許彬（一作郴，一作琳）
　　許彬，睦州人，舉進士不第，與鄭谷同時。詩一卷。
第1454筆
崔塗
　　崔塗，字禮山，江南人，光啟四年，登進士第。詩一卷。
第1455筆
韓偓
　　韓偓，字致光（一作堯），京兆萬年人。龍記元年，擢進士第，佐河
　　中幕府，召拜左拾遺，累遷諫議大夫，歷翰林學士、中書舍人、兵部
　　侍郎，以不附朱全忠，貶濮州司馬，再貶榮懿尉，徙鄧州司馬。天祐
　　二年，復原官，偓不赴召，南依王審知而卒。翰林集一卷，香蘞集三
　　卷。今合編四卷。
第1456筆
吳融
　　吳融，字子華，越州山陰人。龍紀初，及進士第，韋昭度討蜀，表掌
　　書記，累遷侍御史，去官依荊南成汭。久之，召為左補闕，拜中書舍
　　人，昭宗反正，造次草詔，無不稱旨，進戶部侍郎，鳳翔劫遷，融不
　　克從，去客閿鄉，俄召還翰林，遷奉旨卒。有唐英集三卷，今編詩四
　　卷。
第1457筆
孫偓
　　孫偓，字龍仙，武邑人。乾寧中宰相，封樂安公。詩三首。
第1458筆
陸扆
　　陸扆，字祥文，吳郡嘉興人，家於陝。昭宗朝，拜相。遷洛後，貶濮
　　州司戶，死白馬驛。集七卷，今存詩一首。
第1459筆
薛紹偉
　　薛紹偉，河東人。乾寧中，為禮部侍郎。天復中，累貶磎州司馬。詩
　　二首。
第1460筆
陸翱
　　陸翱，義興人，登第不受辟而卒，宰相希聲之父。詩二首。
第1461筆
狄歸昌
　　狄歸昌，官侍郎，光化中，歷尚書左丞。詩一首。
第1462筆
裴廷裕
　　裴庭裕，字膺餘。昭宗時翰林學士，左散騎常侍，後貶湖南卒。詩二
　　首。
第1463筆
李沇
　　李沇，字東濟，江夏人。宰相磎之子也，與磎同為王行瑜所殺，行瑜
　　敗，贈理部員外郎。詩六首。
第1464筆
裴贄[7909]
　　裴贄，字敬臣。及進士第，擢累右補闕、御使中丞、刑部尚書。昭宗
　　時，拜中書侍郎，兼本官同中書門下平章事。帝幸鳳翔，為大明宮留
　　守。罷，俄進尚書左僕射，以司空致仕，為朱全忠所害。詩一首。
第1465筆
盧汝弼（才調集作盧弼）
　　盧汝弼，登進士第，以祠部員外郎、知制誥。從昭宗遷洛，後依李克
　　用，克用表為節度副使。詩八首。
第1466筆
陸希聲
　　陸希聲，吳人，博學善屬文，尤工書。初隱義興，後召為右拾遺，累
　　遷歙州刺史，昭宗聞其名，徵拜給事中，尋除戶部侍郎，同中書省門
　　下平章事，在位無所輕重，以太子少師罷，卒贈尚書左僕射，諡曰文
　　。有頤山詩一卷，今存二十二首。
第1467筆
李昭象
　　李昭象，字化文。父方玄為池州刺史，因家焉。懿宗末年，以文干相
　　國路巖，巖問其年，曰十有七矣，巖年尚少，尤器重之，薦於朝，將
　　召試，會巖貶，遂還秋浦，移居九華。與張喬、顧雲輩為方外友。詩
　　八首。
第1468筆
王駕
　　王駕，字大用，河中人，大順元年登進士第，仕至禮部員外郎，自號
　　守素先生。集六卷，今存詩六首。
第1469筆
王渙
　　王渙，字群吉，大順二年登第，官考功員外郎。詩十四首。
第1470筆
戴司顏
　　戴司顏，登大順進士第，官太常博士。詩二首。
第1471筆
吳仁璧
　　吳仁璧，字廷寶，吳人（或云關右人）。大順二年，登進士第，錢鏐
　　據浙，累辟不就，鏐怒，沉之江。詩一卷。今存十一首。
第1472筆
汪極
　　汪極，字極甫，歙人，大順三年進士。詩一首。
第1473筆
張曙
　　張曙，吏部侍郎聚之子，大順中登第，官右補闕。詩一首。
第1474筆
林嵩
　　林嵩，字雄飛，大順中登進士第，官侍御吏。詩一卷，今存一首。
第1475筆
杜荀鶴
　　杜荀鶴，字彥之，池州人，有詩名，自號九華山人。大順二年，第一
　　人擢第，復還舊山，宣州田頵遺至汴通好，朱全忠厚遇之，表授翰林
　　學士、主客員外郎、知制誥，恃勢悔易縉紳，眾怒，欲殺之而未及，
　　天祐初卒。自序其文為唐風集十卷，今編詩三卷。
第1476筆
張道古
　　張道古，一名睍，字子美，臨淄人。景福中，擢進士第，官右拾遺，
　　以直諫謫施州司戶。後入蜀，王建召為武司郎中，尋復貶死。詩二首
　　。
第1477筆
唐廩
　　唐廩，萍鄉人，乾寧元年，登進士第，官秘書正字。詩一首。
第1478筆
王轂
　　王穀，字虛中，宜春人，乾寧五年進士第，官終尚書郎。集三卷，存
　　詩十八首。
第1479筆
孫郃
　　孫郃，字希韓，四明人。乾寧中，登進士第，官校書郎，河南府文學
　　。文集四十卷，小集三卷，今存詩三首。
第1480筆
褚載
　　褚載，字厚之，乾寧二年，登進士第。詩一卷，今存詩十四首。
第1481筆
鄭準
　　鄭準，字不欺，登乾寧進士第，為荊南成汭推官，後與汭不合，為所
　　害。渚官集一卷，今存詩五首。
第1482筆
陳乘
　　陳乘，仙遊人。乾寧初，擢進士第，官秘書郎。詩一首。
第1483筆
韋莊
　　韋莊，字端巳，杜陵人。見素之後，疏曠不拘小節。乾寧元年第進士
　　，授校書郎，韓補闕，李詢為兩川宣諭和協使，辟為判官，以中原多
　　故，潛欲依王建，建辟為掌書記，尋召為起居舍人，建表留之，後相
　　建為平章事。集二十卷，今編詩五卷、補遺一卷。
第1484筆
王貞白
　　王貞白，字有道，永豐人。乾寧二年張貽憲榜進士，後七年，始授校
　　書郎。嘗與羅隱、方干、貫休同倡和，有靈溪集七卷，今編詩一卷。
第1485筆
張蠙
　　張蠙，字象文，清河人。初與許棠、張喬齊名。登乾寧二年進士第，
　　為校書郎、櫟陽尉、犀浦令。入蜀，拜膳部員外，終金堂令。詩一卷
　　。
第1486筆
徐鉉
　　徐鉉，字鼎臣，廣陵人，十歲能屬文，與韓熙載齊名，江東謂之韓徐
　　，仕吳為祕書郎，仕南唐，歷中書舍人、翰林學士、吏部尚書。歸宋
　　，為散騎常侍，坐貶卒，鉉文思敏速，凡所撰述，往往執筆立就。精
　　小學，篆隸尤工，集三十卷，今編詩六卷。
第1487筆
徐鍇
　　徐鍇，字楚金，廣陵人，鉉之弟。南唐時，為屯田郎中、知制誥、集
　　賢殿學士。集十五卷，今存詩五首。
第1488筆
包穎
　　包穎，南唐時人，詩一首。
第1489筆
鍾謨
　　鍾謨，字仲益，其先會稽人，徙閩之崇安，已而僑居金陵。李璟時，
　　為翰林學士，進禮部侍郎、判尚書省。詩三首。
第1490筆
查文徽
　　查文徽，字光慎，歙州休寧人，李璟時，元宗以取閩功，拜撫州觀察
　　使、建州留後。詩一首。
第1491筆
馬彧（一作郁）
　　馬彧，少負文藝，李匡威領鎮盧龍，署幕職，匡威滅，復事劉仁恭。
　　詩一首。
第1492筆
韓定辭
　　韓定辭，深州人，為鎮州觀察判官、檢校尚書祠部郎中、兼侍御史。
　　詩一首。
第1493筆
何昌齡
　　何昌齡，南唐時廬陵宰，詩一首。
第1494筆
李羽
　　李羽，廬州人，登南唐進士第，詩一首。
第1495筆
梁藻
　　梁藻，字仲華，長汀人，南唐總殿前步軍暉之子，性樂蕭散，應襲父
　　任，不就，處士集若干卷，今存詩一首。
第1496筆
陳沆
　　陳沆，南唐時廬阜處士，詩一首。
第1497筆
李詢
　　李詢，南唐時人，詩一首。
第1498筆
韓垂
　　韓垂，南唐時人，詩一首。
第1499筆
朱存
　　朱存，金陵人，詩一首。
第1500筆
陳彥
　　陳彥，司門郎中。詩一首。
第1501筆
許堅
　　許堅，有異術，嘗往來廬阜茅山間。李璟時，以異人召，不至，後不
　　知所終。詩五首。
第1502筆
王感化
　　王感化，建州人，後入金陵教坊，少聰敏，未嘗執卷，而多識，善為
　　詞，滑稽無窮。元宗嗣位，宴樂擊鞠不輟，嘗乘醉命感化奏水調詞，
　　感化唯歌南朝天子愛風流一句，如是者數四，元宗悟，覆杯歎曰：使
　　孫陳二主得此一句，不當有銜璧之辱也。由是有寵。詩二首。
第1503筆
李家明
　　李家明，廬州西昌人。元宗時，為樂部頭，談諧敏給，善為諷辭。詩
　　四首。
第1504筆
湯悅[8615]
　　湯悅，陳州西華人，本姓殷，文圭之子，仕南唐，官學士，歷樞密使
　　、右僕射。元宗時，淮上用兵，書檄教誥皆出其手。詩五首。
第1505筆
蕭彧
　　蕭彧，字文彧，官少卿。詩二首。
第1506筆
孫硯
　　孫硯，字文山，南康人，官郎中，詩一首。
第1507筆
謝仲宣
　　謝仲宣，嘗為齊王景達宮寮。詩一首。
第1508筆
鍾蒨
　　鍾蒨，字德林，東都尹，勤政殿學士，國亡死節。詩一首。
第1509筆
喬舜
　　喬舜，字亞元，高郵人，初為祕書省正字，保大中，歷中書舍人，終
　　刑部侍郎。詩一首。[8616]
第1510筆
王沂
　　王沂，南唐時人。詩一首。
第1511筆
陳元裕
　　陳元裕，南唐時人，詩一首。
第1512筆
孟貫
　　孟貫，建安人，初客江南，後仕周。詩一卷。
第1513筆
成彥雄
　　成彥雄，字文幹，南唐進士。梅嶺集五卷，今編詩一卷。
第1514筆
周庠
　　周庠，唐龍州司倉，後事王建，累官御史中丞、中書侍郎同平章事。
　　王衍嗣位，進司徒。詩一首。
第1515筆
張格
　　張格，字義師，河間人，仕蜀，為翰林學士，拜中書侍郎同平章事，
　　累加右僕射、太傅。詩一首。
第1516筆
王鍇[8630]
　　王鍇，字鱣祥，仕蜀，為翰林學士，遷御史中丞，歷中書侍郎同平章
　　事。詩一首。
第1517筆
牛希濟
　　牛希濟，隴西人，仕蜀，為起居郎，累官翰林學士、御史中丞，後入
　　唐，為雍州節度副使。詩一首。
第1518筆
馮涓
　　馮涓，字信之，東陽人，或曰信都人，舉進士，登大中四年宏詞科，
　　為京兆府參軍，尋隱商山。昭宗起為祠部郎中，擢眉州刺史，田陳拒
　　命，不令之任，涓於成都墨池灌園自給，王建據蜀，以為翰林學士，
　　終御史大夫，集三十卷。今存詩二首。
第1519筆
李浩弼
　　李浩弼，蜀翰林學士。詩一首。
第1520筆
楊玢
　　楊玢，字靖夫，虞卿之曾孫也，蜀王建時，累官禮部尚書，衍嗣位，
　　謫榮經尉。乾德中，復為太常少卿，後歸唐，授工部尚書，詩三首。
第1521筆
韓昭
　　韓昭，字德華，長安人，為蜀後主王衍狎客，累官禮部尚書、文思殿
　　大學士。唐兵入蜀，王宗弼殺之。詩二首。
第1522筆
楊鼎夫
　　楊鼎夫，成都人，舉進士，為蜀安思謙幕吏，判搉鹽院事，詩一首。
第1523筆
蔣貽恭
　　蔣貽恭，江淮人，唐末入蜀，孟氏時，官大井縣令。詩二首。
第1524筆
李珣
　　李珣，字德潤，梓州人，有瓊瑤集。今存詩三首。
第1525筆
顧敻
　　顧敻，蜀王建時，給事內庭，擢茂州刺史，後復事孟知祥，官至太尉
　　。詩一首。
第1526筆
張令問
　　張令問，唐興人，隱居不仕，號天國山人，詩一首。
第1527筆
徐光溥
　　徐光溥，蜀人，事孟知祥，為觀察判官，知祥稱尊號，進翰林學士，
　　後主昹時，拜中書侍郎同平章事。詩二首。
第1528筆
歐陽炯（一作迥）
　　歐陽炯，益州華陽人，少事王衍，為中書舍人。孟泉時，拜翰林學士
　　，歷門下侍郎，平章事，後從昹歸宋。詩六首。
第1529筆
劉義度
　　劉義度，後蜀工部侍郎。詩一首。
第1530筆
劉羲叟
　　劉羲叟，後蜀翰林學士。詩一首。
第1531筆
詹敦仁
　　詹敦仁，字君澤，固始人，初隱仙遊，後為清溪令。詩六首。
第1532筆
詹琲
　　詹琲，敦仁子，勸陳洪進納土，歸隱鳳山。詩三首。
第1533筆
幸夤遜
　　幸夤遜，夔州雲安監人（一云成都人），仕後蜀，為翰林學士、工部
　　侍郎，隨昶入宋。詩一首。
第1534筆
丁元和
　　丁元和，後蜀時人，詩一首。[8644]
第1535筆
張立（一作玄）
　　張立，新津人，李昊嘗薦之孟昶，不赴，自號皁江漁翁，詩二首。
第1536筆
劉昭禹
　　劉昭禹，字休明，桂陽人（一云婺州人），在湖南，累為縣令，後署
　　天策府學士，終巖州刺史，集一卷，今存詩九首。
第1537筆
李宏皋
　　李宏皋，善夷之子，仕湖南為天策學士，官至刑部侍郎，集二卷，今
　　存詩二首。
第1538筆
何仲舉
　　何仲舉，營道人，後唐天成中登進士第，仕楚，署天策府學士、全、
　　衡二州刺史。詩一首。
第1539筆
徐仲雅（一作東野）
　　徐仲雅，其先秦中人，徙居長沙，事馬氏，為觀察判官、天冊府學士
　　，所業百餘卷行事，今存詩六首。
第1540筆
伍彬[8651]
　　伍彬，邳陽人，初仕楚，後入宋。詩一首。
第1541筆
楊徽之
　　楊徽之，楚馬殷時人，詩一首。
第1542筆
王元
　　王元，字文元，桂林人，隱居不仕，詩五首。
第1543筆
廖融
　　廖融，字元素，隱居衡山，詩七首。
第1544筆
王正己
　　王正己，楚逸人，與任鵠、凌蟾、廖融、王元友善。詩一首。[8655]
第1545筆
翁宏
　　翁宏，字大舉，桂州人。詩三首。
第1546筆
張觀
　　張觀，楚馬殷時人，詩一首。
第1547筆
孫光憲
　　孫光憲，字孟文，陵州人，為荊南高從誨書記，歷檢校祕書，兼御史
　　大夫，有集五十餘卷，今存詩八首。
第1548筆
劉章
　　劉章，字克明，江左人，事湖南馬氏。詩一首。
第1549筆
路洵美
　　路洵美，永州祁陽人，唐相嚴之孫，避地湘潭，事馬氏，署連州從事
　　，詩一首。
第1550筆
梁震
　　梁震，邛州依政人，登進士第，梁開平初，歸蜀，道過江陵，高季興
　　留之，與司空薰、王保義同為賓客，震獨不受辟蜀，自號荊臺隱士，
　　集一卷，今存詩一首。
第1551筆
楊夔
　　楊夔，唐末為田頵客，集五卷，今存詩十二首。
第1552筆
杜建徽
　　杜建徽，字延光，新登人，隨錢鏐征伐，累立戰功，官至丞相、中書
　　令，封鄖國公。詩一首。
第1553筆
沈韜文
　　沈韜文，湖州人，事錢鏐為元帥府典謁，累官左衛上將軍，改湖州刺
　　史。詩一首。
第1554筆
王繼勳
　　王繼勳，審知諸孫，連重遇之亂，泉州軍將留從效擁立為刺史，後執
　　送南唐。詩一首。
第1555筆
劉乙
　　劉乙，字子真，泉州人，仕閩為鳳閣舍人，棄官隱安溪鳳髻山，集一
　　卷，今存詩一首。
第1556筆
夏鴻
　　夏鴻，閩王氏客也，詩一首。
第1557筆
劉山甫
　　劉山甫，彭城人，為王審知判官。詩一首。
第1558筆
張昭
　　張昭，南漢時人。詩一首。
第1559筆
顏仁郁
　　顏仁郁，字文傑，泉州人，仕王審知為歸德場長。詩二首。
第1560筆
王延彬[8665]
　　王延彬，閩王審知弟審邽之子，官節度使，時中原人士楊承休、鄭璘
　　、韓偓、歸傳懿、楊贊圖、鄭戩等皆避亂入閩。依審邽，審邽振賦以
　　財，遺延彬作招賢館禮焉。詩二首。
第1561筆
譚用之
　　譚用之，字藏用，五代末人，善為詩，而官不達，詩一卷。
第1562筆
王周
　　王周，登進士第，曾官巴蜀，詩一卷。（胡震亨云：唐宋藝文志並無
　　其人，惟文獻通考載入唐人集目中。今考峽船詩序，引陸魯望茶具詩
　　，其人蓋在魯望之後，而詩題紀年有戊寅、己卯兩歲，近則梁之〔貞
　　〕（禎）明，遠則宋之太平興國也，自註地名，又有漢陽軍興國軍，
　　為宋郡號，殆五代人而入宋者。）
第1563筆
劉兼
　　劉兼，長安人，官榮州刺史，詩一卷。（胡震亨云：雲間朱氏得宋刻
　　唐百家詩，兼集中有長春節詩，為宋太祖誕節，其人蓋五代人而入宋
　　者。）
第1564筆
孫元晏
　　孫元晏，不知何許人，曾著詠史詩七十五首，今編為一卷。
第1565筆
嚴識玄（以下有爵里，無世次。）
　　嚴識玄，魏州刺史，後為兵部郎中，詩一首。
第1566筆
何象
　　何象，遂寧令。詩一首。
第1567筆
張震[8913]
　　張震，河間人，江西採訪使，詩一首。
第1568筆
丘光庭
　　丘光庭，吳興人，國子博士，集三卷，今存詩七首。
第1569筆
武翊黃
　　武翊黃，府選為解頭，及第為狀頭，宏詞為勒頭，時號武氏三頭，詩
　　一首。
第1570筆
李祜
　　李祜，江南錄事參軍，纂之子，詩一首。
第1571筆
韓嶼
　　韓璵，祠部郎中，詩一首。
第1572筆
李茂復
　　李茂復，泗州刺史，詩一首。
第1573筆
李曜
　　李曜，官尚書，嘗為歙州刺史。詩一首。
第1574筆
吳圓
　　吳圓，歙州刺史。詩一首。
第1575筆
陸宏休
　　陸宏休，桂府從事，詩一首。[8718]
第1576筆
安（一作鄭）錡
　　安錡，普州從事。詩一首。
第1577筆
油蔚
　　油蔚，淮南幕職，奉使塞北。詩一首。
第1578筆
胡玢（一作汾）
　　胡玢，隱廬山，苦心五言，李騰廉問江西，弓旌不至，人惜之。詩三
　　首。
第1579筆
盧注[8720]
　　盧注，家荊南，舉進士，二十上不第。詩二首。
第1580筆
胡幽貞
　　胡幽貞，四明人，自號無生居士，詩二首。
第1581筆
狄煥
　　狄煥，字子炎，梁公仁傑之後，隱於南岳。詩三首。
第1582筆
韓溉[8722]
　　韓溉，江南人，詩一卷，今存七首。
第1583筆
金昌緒
　　金昌緒，餘杭人。詩一首。
第1584筆
曾麻幾
　　曾麻幾，吉州人。詩一首。[8724]
第1585筆
鄭軌
　詩一首，以下無世次爵里可考。
第1586筆
劉戩
　　詩一首。
第1587筆
楊齊哲
　　詩一首。
第1588筆
劉夷道
　　詩一首。
第1589筆
楊希道
　　詩五首。
第1590筆
王勣
　　詩三首。
第1591筆
郭恭
　　郭恭，詩一首。
第1592筆
張烜
　　詩一首。
第1593筆
張修之
　　詩一首。
第1594筆
梁獻
　　詩一首。
第1595筆
符子珪
　　詩一首。
第1596筆
李何
　　詩一首。
第1597筆
鄭鏦
　　詩四首。
第1598筆
紇干著
　　詩四首。
第1599筆
李習
　　詩一首。
第1600筆
顏舒
　　詩一首。
第1601筆
朱絳
　　詩一首。
第1602筆
徐璧
　　詩一首。[8732]
第1603筆
徐安期
　　詩一首。
第1604筆
裴延
　　詩二首。
第1605筆
陳述
　　詩一首。
第1606筆
朱琳
　　詩一首。
第1607筆
謝陶
　　詩一首。
第1608筆
何贊
　　詩一首。
第1609筆
解彥融
　　詩一首。
第1610筆
董初
　　詩一首。
第1611筆
賀朝清
　　詩二首。
第1612筆
楊衡
　　詩二首。
第1613筆
唐暄
　　詩三首。
第1614筆
李韶
　　詩一首。
第1615筆
韋鵬翼
　　詩一首。
第1616筆
安鴻漸
　　詩一首。
第1617筆
李延陵
　　詩一首。
第1618筆
秦尚運
　　詩一首。
第1619筆
張仲謀
　　詩一首。
第1620筆
馮少吉
　　詩一首。
第1621筆
殷陶
　　詩一首。
第1622筆
羅炯
　　詩一首。
第1623筆
韓雄
　　詩一首。
第1624筆
苗仲方
　　詩一首。
第1625筆
陳嶰
　　詩一首。
第1626筆
張起
　　詩二首。
第1627筆
陳政
　　詩一首。
第1628筆
李建業
　　詩一首。
第1629筆
羅維
　　詩一首。
第1630筆
殷益
　　詩一首。
第1631筆
李得
　　詩一首。
第1632筆
王邵
　　詩一首。
第1633筆
曹脩古
　　詩一首。
第1634筆
朱子真
　　詩一首。
第1635筆
嚴郭
　　詩一首。
第1636筆
張子明
　　詩一首。
第1637筆
李謹言
　　詩二首。
第1638筆
吳燭
　　詩一首。
第1639筆
張保嗣
　　詩一首。
第1640筆
潘圖
　　詩一首。
第1641筆
潘佐
　　詩一首。
第1642筆
李逸
　　詩一首。
第1643筆
沈麟
　　詩一首。
第1644筆
安鳳
　　詩一首。
第1645筆
李倫
　　詩一首。
第1646筆
盧子發
　　詩一首。
第1647筆
王夢周
　　詩一首。
第1648筆
孫咸
　　詩一首。
第1649筆
李澣
　　詩一首。
第1650筆
錢戭
　　詩一首。
第1651筆
韋道遜
　　詩一首。
第1652筆
王揆
　　詩一首。
第1653筆
王言史
　　詩一首。[8749]
第1654筆
宋雍
　　一作邕，詩二首。以下爵里世次俱無考。
第1655筆
戴休珽
　　詩一首。
第1656筆
盧
　　詩一首。[8751]
第1657筆
趙摶
　　詩二首。
第1658筆
張安石
　　有涪江集一卷，今存詩二首。
第1659筆
蔣吉
　　詩十五首。
第1660筆
周濆
　　詩四首。
第1661筆
趙起
　　詩一首，以下無世次爵里可考。
第1662筆
王瓚
　　詩二首。
第1663筆
慕容韋
　　詩一首。[8757]
第1664筆
黃文
　　詩一首。
第1665筆
唐溫如
　　詩一首。
第1666筆
歐陽賓
　　一作臏。詩一首。
第1667筆
何敬
　　詩一首。
第1668筆
楊彝
　　詩一首。
第1669筆
裴瑤
　　詩一首。
第1670筆
鄭玉
　　詩一首。[8759]
第1671筆
麻溫其
　　詩一首。
第1672筆
韋鎰
　　詩一首。
第1673筆
謝太虛
　　詩一首。
第1674筆
周岳秀
　　詩一首。
第1675筆
馬逢
　　詩五首。
第1676筆
蕭意
　　詩一首，以下見玉臺後集。
第1677筆
徐之才
　　詩一首。
第1678筆
張陵
　　詩一首。
第1679筆
蔡瓌
　　詩一首。[8763]
第1680筆
唐怡
　　詩二首。
第1681筆
潘求仁
　　詩一首。
第1682筆
閻德隱
　　詩二首。
第1683筆
劉元叔
　　一作淑，詩一首。
第1684筆
常理
　　詩二首。
第1685筆
馮待徵
　　詩一首。
第1686筆
冷朝光
　　詩一首。
第1687筆
衛萬
　　詩一首。
第1688筆
李章
　　詩一首。
第1689筆
王沈
　　詩一首。
第1690筆
王偃
　　詩二首。
第1691筆
李暇
　　詩五首。
第1692筆
李播
　　詩一首。
第1693筆
辛弘智
　　詩三首。
第1694筆
吉師老
　　詩四首，以下世次爵里俱無考。
第1695筆
吳商浩
　　詩九首。[8771]
第1696筆
沈祖仙
　　一作山，詩一首。
第1697筆
邵士彥
　　詩一首。
第1698筆
吳大江
　　詩一首。
第1699筆
荊叔
　　詩一首。
第1700筆
蕭靜
　　詩一首。
第1701筆
元凜
　　詩二首。[8774]
第1702筆
徐振
　　詩二首。
第1703筆
張侹
　　詩一首。
第1704筆
方澤
　　詩一首。
第1705筆
景池
　　詩一首。
第1706筆
張鴻
　　詩一首。
第1707筆
姚揆
　　詩二首。
第1708筆
王訓
　　詩一首。
第1709筆
張熾
　　詩一首。
第1710筆
盧羽客
　　詩一首。
第1711筆
鄭渥
　　詩二首。
第1712筆
崔江
　　詩一首，以下世次爵里俱無考。
第1713筆
李伉
　　詩一首。
第1714筆
劉望
　　詩一首。
第1715筆
易思
　　一作偲，詩四首。
第1716筆
趙防
　　詩一首。
第1717筆
劉廓
　　詩一首。
第1718筆
姚偓
　　詩一首。
第1719筆
戴衢
　　詩一首。
第1720筆
李建樞
　　詩一首。
第1721筆
謝邈
　　詩二首。
第1722筆
唐備
　　詩三首。
第1723筆
方棫
　　詩一首。
第1724筆
范夜
　　詩一首。
第1725筆
盧群玉
　　詩二首。
第1726筆
楊行敏
　　詩二首。
第1727筆
張懷
　　詩一首。
第1728筆
趙湘
　　詩一首。
第1729筆
楊持
　　詩一首。
第1730筆
李聰
　　詩一首。
第1731筆
徐介
　　詩一首。
第1732筆
李士元
　　或云：嘗為僧，返初。詩二首。
第1733筆
馮道之
　　一作用之，詩一首。以下無世次爵里可考。
第1734筆
徐謙
　　詩二首。
第1735筆
楊達
　　詩二首。
第1736筆
楊逵
　　詩一首。
第1737筆
魏兼恕
　　詩一首。
第1738筆
賈彥璋
　　詩四首。
第1739筆
歐陽瑾
　　詩一首。
第1740筆
李叔卿
　　詩二首。
第1741筆
熊曜
　　詩一首。
第1742筆
李賓
　　詩二首。
第1743筆
唐堯臣
　　詩一首。
第1744筆
鄭縉
　　詩二首。
第1745筆
吳英秀
　　詩一首。
第1746筆
陳凝
　　詩一首。
第1747筆
伊夢昌
　　詩一首。
第1748筆
鄭嚴
　　詩一首。
第1749筆
柳曾
　　詩一首。
第1750筆
牛殳
　　詩二首。
第1751筆
衛光一
　　詩一首。
第1752筆
林璠
　　詩一首。
第1753筆
顏冑
　　詩一首。
第1754筆
邢象玉
　　詩一首。
第1755筆
張敬徽
　　詩一首。
第1756筆
徐玄之
　　詩一首。
第1757筆
郭汭
　　詩一首。
第1758筆
權徹
　　詩一首。
第1759筆
豆盧回
　　一作田，詩一首。
第1760筆
張南容
　　詩一首。
第1761筆
沈徽
　　詩一首。
第1762筆
林琨
　　詩一首。
第1763筆
吳象之
　　詩二首。
第1764筆
鄭德玄
　　詩一首。
第1765筆
張軫
　　詩一首。
第1766筆
蔡文恭
　　詩一首。
第1767筆
賈宗
　　一作琮。詩一首。
第1768筆
唐堯客
　　詩一首。
第1769筆
朱晦
　　詩一首。
第1770筆
石召
　　詩二首。
第1771筆
林珝
　　詩一首。
第1772筆
衛葉
　　詩一首。
第1773筆
李季華
　　詩一首。以下無世次爵里可考。
第1774筆
王玄
　　詩一首。
第1775筆
李歸唐
　　詩一首。
第1776筆
朱光弼
　　詩二首。[8804]
第1777筆
顧甄遠
　　詩九首。
第1778筆
魏巒
　　詩一首。
第1779筆
柳明獻
　　詩一首。
第1780筆
蔡崑
　　詩一首。
第1781筆
令狐挺
　　詩一首。[8806]
第1782筆
滕潛
　　詩二首。
第1783筆
夏侯子雲
　　詩一首。
第1784筆
方愚
　　詩一首。
第1785筆
潘雍
　　詩一首。
第1786筆
梁陟
　　詩一首。
第1787筆
朱延
　　詩一首。
第1788筆
寇埴
　　詩一首。[8808]
第1789筆
馮渚
　　詩一首。
第1790筆
王約
　　詩一首，以下並省試詩，爵里世次俱無考。
第1791筆
郭求
　　詩一首。
第1792筆
鄭師貞
　　詩一首。
第1793筆
石殷士
　　詩二首。
第1794筆
柴宿
　　詩二首。
第1795筆
陶拱
　　一作洪，詩一首。
第1796筆
劉
　　詩一首。
第1797筆
朱華
　　詩一首。
第1798筆
戴察
　　詩一首。
第1799筆
孫顧
　　詩一首。
第1800筆
孫頠
　　詩二首。
第1801筆
陳璀
　　詩一首。
第1802筆
裴杞
　　詩一首。
第1803筆
陳祜
　　詩一首。
第1804筆
吳祕
　　詩一首。
第1805筆
張復元
　　詩一首。
第1806筆
穆寂
　　詩一首。
第1807筆
王景中
　　詩一首。
第1808筆
鄧倚
　　詩一首。
第1809筆
湯洙
　　詩一首。
第1810筆
殷琮
　　詩一首。
第1811筆
朱延齡
　　詩一首。
第1812筆
鄭蕡
　　詩一首。
第1813筆
裴元
　　詩一首，一作裴次元詩。
第1814筆
杜周士
　　詩一首。
第1815筆
樂伸
　　詩一首。
第1816筆
徐至
　　詩一首。
第1817筆
紇干諷
　　詩一首。
第1818筆
朱休
　　詩一首。
第1819筆
李沛
　　詩二首。
第1820筆
成崿
　　詩一首。
第1821筆
夏侯楚
　　詩一首。
第1822筆
胡權
　　詩一首。
第1823筆
郭邕
　　詩一首。
第1824筆
張欽敬
　　詩一首。
第1825筆
叔孫玄觀
　　詩一首。
第1826筆
王季友
　　詩一首，與開寶間王季友同名，另一人也。
第1827筆
南巨川
　　詩一首。
第1828筆
丁居晦
　　詩一首。
第1829筆
辛宏
　　詩一首。
第1830筆
康翊仁
　　詩一首。
第1831筆
陳中師
　　詩一首。
第1832筆
管雄甫
　　詩一首。
第1833筆
鄧陟
　　詩一首。
第1834筆
呂價
　　詩一首。
第1835筆
苑
　　詩一首。
第1836筆
羅泰
　　詩一首。
第1837筆
崔璠
　　詩一首。
第1838筆
李勳
　　詩一首。
第1839筆
趙鐸
　　一作驛。詩一首。
第1840筆
徐元鼎
　　詩一首。
第1841筆
嚴巨川
　　詩二首。
第1842筆
呂炅
　　詩一首。
第1843筆
劉公興
　　詩一首。
第1844筆
王卓
　　詩一首。
第1845筆
石倚
　　詩一首。
第1846筆
葉元良
　　一作亮。詩一首。
第1847筆
裴大章
　　詩一首。
第1848筆
崔宗
　　詩一首。
第1849筆
鄭馥
　　詩一首。
第1850筆
吳叔達
　　詩一首。
第1851筆
孟翱
　　詩一首。
第1852筆
鄭昉
　　詩一首。
第1853筆
袁求賢
　　詩一首。
第1854筆
孟匡明
　　詩一首。
第1855筆
李子昂
　　詩一首。
第1856筆
員南溟
　　詩二首。
第1857筆
李胄
　　詩一首。
第1858筆
鄭述誠
　　詩一首。
第1859筆
宋迪
　　詩一首。
第1860筆
万俟造
　　詩一首。
第1861筆
錢眾仲
　　詩二首。
第1862筆
呂敞
　　詩二首。
第1863筆
鄭袞
　　詩一首。
第1864筆
張公乂
　　詩一首。
第1865筆
張何
　　詩一首。
第1866筆
濮陽瓘
　　詩一首。
第1867筆
王若巖
　　詩一首。
第1868筆
張隨
　　詩二首。
第1869筆
徐仁嗣
　　詩一首。
第1870筆
盧征
　　詩一首。
第1871筆
顧偉
　　詩一首。
第1872筆
沈鵬
　　詩一首。
第1873筆
薛少殷
　　詩一首。
第1874筆
張元正
　　詩一首。
第1875筆
辛學士
　　詩一首。
第1876筆
盧尚書
　　詩一首。
第1877筆
鄭僕射
　　詩一首。
第1878筆
鄭中丞
　　詩一首。
第1879筆
韓常侍
　　詩三首。
第1880筆
梁補闕
　　詩一首。[8842]
第1881筆
盧尚書
　　詩一首。
第1882筆
蘇廣文
　　詩三首。
第1883筆
任生
　　詩一首。
第1884筆
任生
　　詩一首。
第1885筆
吳公
　　詩一首。
第1886筆
曹生
　　詩一首。
第1887筆
繆氏子
　　詩一首。
第1888筆
京兆韋氏子
　　詩一首。
第1889筆
景龍文館學士
　　詩一首。
第1890筆
神龍從臣
　　詩一首。
第1891筆
天寶時人
　　詩一首。
第1892筆
僖宗朝北省官
　　詩一首。
第1893筆
洪州將軍
　　詩一首。
第1894筆
貞元文士
　　詩一首。
第1895筆
河北士人
　　詩二首。
第1896筆
元和舉子
　　詩一首。
第1897筆
懿宗朝舉子
　　詩一首。[8848]
第1898筆
白衫舉子
　　詩一首。
第1899筆
唐朝末士
　　詩一首。
第1900筆
西鄙人
　　詩一首。[8849]
第1901筆
太上隱者
　　詩一首。
第1902筆
黃山隱
　　詩一首。
第1903筆
婺州山中人
　　詩一首。
第1904筆
同谷子
　　詩五首。
第1905筆
催公佐客
　　詩一首。
第1906筆
洛中舉子
　　詩二首。
第1907筆
江陵士子
　　詩一首。
第1908筆
織錦人
　　詩一首。
第1909筆
吏部選人
　　詩一首。
第1910筆
建業卜者
　　詩一首。
第1911筆
天嶠遊人
　　詩一首。
第1912筆
驪山遊人
　　詩一首。
第1913筆
衡州舟子
　　詩一首。
第1914筆
華山老人
　　詩一首。
第1915筆
終南山翁
　　詩一首。
第1916筆
吳越失姓名人
　　詩五首。
第1917筆
李景儉
　　字寬中，貞元中，登進士第，官終少府少監。
第1918筆
安守範（蜀彭州刺史安謙之子。）
第1919筆
李日知
　　滎陽人，歷相中宗、睿宗。
第1920筆
趙仁獎
　　河南人，景龍中為御史，睿宗朝，左授上蔡丞。
第1921筆
尉遲匡
　　豳州人，開元進士。[8942]
第1922筆
申堂構
　　丹徒人，嘗為武進尉。
第1923筆
周愿
　　竟陵刺史。
第1924筆
第五琦
　　字禹珪，長安人，肅宗朝為鹽鐵鑄錢使，拜相，坐事長流，終太子
　　賓客。
第1925筆
顏允南
　　歷官司封郎中、國子司業。
第1926筆
季廣琛
　　瓜州刺史，歷肅代朝，終散騎常侍。
第1927筆
陳蛻
　　肅代間人。
第1928筆
衛準
　　準一做單，大曆五年進士。
第1929筆
杜鴻漸
　　字之巽，濮陽人，累官朔方度支副使，以迎立肅宗，封衛國公，代宗
　　朝，拜相。
第1930筆
李摯
　　貞元十二年宏詞科登第。
第1931筆
韋綬
　　德宗朝翰林學士。
第1932筆
韓泰（字安平，昌黎人，戶部郎中，以附王叔文貶州司馬，後終郴州刺史。）
第1933筆
繆島雲
　　島雲少從浮圖，武宗朝，准敕反初服。
第1934筆
李濤
　　長沙人，溫飛卿任太學博士，主秋試，濤與衛丹、張郃等賦詩，皆牓
　　于都〔堂〕。
第1935筆
高元裕
　　字景圭，渤海人，開成中翰林學士，終吏部尚書。
第1936筆
韋澳
　　字子斐，大中初，以考功郎，知制誥，充翰林學士承旨，終戶部侍郎
　　。
第1937筆
王龜
　　字大年，官會稽太守。
第1938筆
詹雄
　　字伯鎮，福州人，不第終。
第1939筆
任濤
　　豫章筠州人，咸通中十哲之一也，不第終。
第1940筆
劇燕
　　蒲阪人，為詩雅正，亦十哲之一也，後客王重榮，被殺。
第1941筆
王璘
　　璘詞學富贍，崔詹事廉問表薦於朝，先試之使廨，璘請十書吏，皆給
　　筆札，璘口授，十吏筆不停綴，日未亭午，已七千餘言，時路巖方當
　　鈞軸，遣一介召之。璘曰：請俟見帝。巖大怒，亟命奏廢萬言科，璘
　　杖策而歸。
第1942筆
李蔚
　　咸通中宰相，後出為節鎮。
第1943筆
鄭賨
　　字貢華，乾符進士。
第1944筆
張塋
　　速江人，大順初登第，官至禮部尚書。
第1945筆
吳靄
　　字廷俊，連州人，光化三年進士，為朱忠幕僚。
第1946筆
陳詠
　　眉州青神人，善奕棋，昭宗時登第。
第1947筆
符蒙
　　字適之，後唐同光三年進士，官侍郎。
第1948筆
李景遂
　　字退身，元宗母弟，初封燕王，改封晉王。
第1949筆
李弘茂
　　字子松，元宗第二子，早卒，追贈慶王。
第1950筆
李平
　　關右人，本姓名曰楊納，歸南唐，官尚書郎，衛尉卿。
第1951筆
胡元龜（廬陵人，官陵川令。）
第1952筆
蔣鈞
　　字不器，營道人。
第1953筆
史虛白
　　字畏名，山東人，與韓熙載同投南唐，署郡從事，不受，隱廬山。
第1954筆
黃可
　　字不可，南唐時人。
第1955筆
趙休
　　幸夤邈同時人。
第1956筆
庸仁傑
　　泉州人，初為僧，陳德誠勸之反初服，官終汾陽令。
第1957筆
邵拙
　　字拙之，宣城人。
第1958筆
陳德誠（建州人，百勝軍節度使。）[8953]
第1959筆
陳甫
　　字惟岳，吉州人。
第1960筆
皮光業
　　字文通，日休之子，吳越署為推官，後拜相。
第1961筆
屠瓌智（海鹽人，越州指揮，贈節使，上柱國。）[8954]
第1962筆
元德昭
　　字名遠，杭州人，吳越相。
第1963筆
林無隱
　　閩人，寓名州，吳越相鼎，即其子也。
第1964筆
楊義方
　　眉山人，王建時舉士。
第1965筆
歐陽彬
　　字齊美，衡山人，孟昶時為嘉州刺史，後至夔州節度。[8956]
第1966筆
石文德
　　連州人，仕長沙，歷水部員外郎，融州刺史。
第1967筆
戴偃
　　金陵人，避地湘中，值希範大興土木，自稱玄黃子，獻漁父詩百，希範怒，遷之湖上。）
第1968筆
楊鳧（字舄之，閩人。）
第1969筆
張林
　　擢進士第，官至御史。
第1970筆
陳嶠
　　字景山，閩人，暮年登第，還鄉不仕。
第1971筆
孟不疑（有詩名，溺于游覽，不復應舉。）
第1972筆
米都知
　　伶人也，善騷雅，梁補闕嘗贈以詩。
第1973筆
范氏子
　　紀事云：吳人攄子，七歲能詩，方干見其贈隱者句曰：此子他日必成
　　名。又吟夏日句，干云，必不享壽。果十歲卒，攄即撰雲溪友議者。
第1974筆
臨川小吏
　　李建勳鎮臨川，賞牡丹，有小吏捧硯，舉止有士人風。公曰：學詩乎
　　。對曰：麤親筆硯。因令口占一篇。公奇之，勉令就[8961]學，因成
　　詩名。
第1975筆
齊己
　　齊己，名得生，姓胡氏，潭之益陽人。出家大溈山同慶寺，復棲衡嶽
　　東林，後欲入蜀，經江陵，高從誨留為僧正，居之龍興寺，自號衡嶽
　　沙門。白蓮集十卷，外編一卷，今編詩十卷。
第1976筆
尚顏
　　尚顏，字茂聖，俗姓薛，尚書能之宗人也。出家荊門，工五言詩，集
　　五卷，今存詩三十四首。
第1977筆
虛中
　　虛中，宜春人。客於馬氏，住湘西粟城寺，與齊己、尚顏、棲蟾為詩
　　友。碧雲集一卷，今存詩十四首。
第1978筆
棲蟾
　　棲蟾，居屏風巖，詩十二首。
第1979筆
可朋
　　可朋，丹稜人。好酒，自號醉髡。玉壘集十卷，今存詩四首。
第1980筆
曇域
　　曇域，貫休弟子也。詩集若干卷，今存三首。
第1981筆
栖一
　　栖一，武昌人，與貫休同時，詩二首。
第1982筆
處默
　　處默，初與貫休同薙染，後入廬山，與修睦、棲隱游。詩一卷，今存
　　八首。
第1983筆
修睦
　　修睦，光化中，為洪州僧正，與貫休、處默、棲隱為詩友。詩二十首
　　。
第1984筆
無作
　　無作，字不用，姓司馬氏。吳越四明山僧，善草隸詩歌，不謁王侯，
　　自號逍遙子。詩一首。
第1985筆
清尚
　　清尚，與齊己同時，詩一首。
第1986筆
乾康
　　乾康，零陵人，詩二首。
第1987筆
隱求（一作隱丘，詩一首。）
第1988筆
神迥（臨晉人，姓田。貞觀間，流化岷峨，為道俗宗仰。）
第1989筆
可隆（字了空，俗姓慕容，住福州東禪院，五代時人。）
第1990筆
契盈（閩中人，住杭州龍華禪寺。）
第1991筆
知業（吳越時湖州聖保寺僧，有詩名。）
第1992筆
司馬承禎
　　司馬承禎，字子〔微〕（徵），河內人。好學，工篆隸。居天台紫霄
　　峰，則天、睿宗、明皇累召見，問道術，後居王屋山卒，贈真一先生
　　。詩一首。
第1993筆
張氳
　　張氳，一名蘊，字藏真，晉州人。神情秀逸翛閒，學道不娶，嘗寓李
　　嶠家十餘年，棲息洪崖古壇，自號洪崖子，天后及明皇朝屢召不赴。
　　詩三首。
第1994筆
司馬退之
　　司馬退之，開元中道士，詩一首。
第1995筆
裴翛然
　　裴翛然，楚州刺史思訓之子，開元中為道士，好詩酒，善丹青。詩一
　　首。
第1996筆
軒轅彌明
　　軒轅彌明，元和中衡山道士，詩一首。[9637]
第1997筆
陳寡言
　　陳寡言，字太初，暨陽人，從田良逸學道。元和中，住桐柏山。詩〔
　　三〕（二）首。
第1998筆
李昇
　　李昇，字雲舉，江夏人。學煉氣養形之術，與元、白善，年百餘歲卒
　　。詩一首。
第1999筆
范堯佐
　　范堯佐，長慶、元和中道士。詩一首。
第2000筆
徐靈府
　　徐靈府，自號默希子，錢塘人，居天台虎頭巖上，以修煉自樂。武宗
　　詔徵之，力辭免，常撰天台山記、三洞要略、玄鑑等書。詩三首。
第2001筆
吳子來
　　吳子來，大中末道士，詩二首。
第2002筆
吳筠
　　吳筠，字貞節，華州華陰人。少通經，善屬文，舉進士不第，去入嵩
　　山為道士。明皇聞其名，遣使徵至，待詔翰林。天寶中，堅求還山，
　　尋入會稽，隱剡中。大曆中年卒，弟子私諡為宗玄先生。集十卷，今
　　編詩一卷。
第2003筆
杜光庭
　　杜光庭，字聖賓，括蒼人。喜讀書，工辭章翰墨。應百篇舉，不中，
　　入天台山為道士。僖宗召見，賜以紫服，充麟德殿文章應制，後隱青
　　城山白雲溪，自稱東瀛子，蜀主王建賜號廣成先生。有廣成集一百卷
　　，壺中集三卷，今存詩一卷。
第2004筆
鄭遨
　　鄭遨，字雲叟，滑州白馬人。昭宗時，舉進士，不第，入少室山為道
　　士。徙居華陰，種田自給，與道士李道殷、羅隱之友善，世目為三高
　　士。唐明宗以左拾遺，晉高祖以諫議大夫召，皆不起，賜號逍遙先生
　　。天福中卒，詩十七首。
第2005筆
虞有賢
　　虞有賢，唐末道士，詩一首。
第2006筆
程紫霄
　　程紫霄，唐末道士。後唐同光初，嘗敕令入內殿講論。詩一首。
第2007筆
舒道紀
　　舒道紀，婺中人。為赤松山黃冠師，自號華陰子，與貫休友善。詩二
　　首。
第2008筆
彭曉
　　彭曉，字秀川，號真一子，永康人，昌利化飛鶴山道士也。孟蜀授朝
　　散郎，守尚書祠〔部〕員外。詩二首。
第2009筆
魚又玄
　　魚又玄，道士，詩一首。
第2010筆
呂巖
　　呂巖，字洞賓，一名巖客，禮部侍郎渭之孫。河中府永樂（一云蒲阪
　　）縣人。咸通中舉進士，不第，遊長安酒肆，遇鍾離權得道，不知所
　　往。詩四卷。
第2011筆
孫思邈
　　孫思邈，京兆華原人，隱太白山，通百家、陰陽、推步、醫藥。隋文
　　帝以國子博士召，不就。太宗召詣京師，欲官之，亦不受。高宗上元
　　初還山。
第2012筆
葉法善
　　葉法善，字道元，一字太素。家於松陽，遍歷名山，得道術。高宗徵
　　之，駐景龍觀。明皇朝，試法多靈驗。開元八年，年一百七歲，化去
　　，留三詩於座側。
第2013筆
張果
　　張果，兩當人，先隱中條山，後於鸑鷟山登真洞往來。天后召之，不
　　起。明皇以禮致之，肩輿入宮，擢銀青光祿大夫，賜號通玄先生。未
　　幾，還山。
第2014筆
許宣平
　　許宣平，新安歙縣人。景雲中，隱城陽山南塢，結庵以居。時或負薪
　　賣，擔挂一花瓠及曲竹杖，每醉，拄之以歸。嘗於同[9718]華間題詩
　　傳舍，李白東遊，覽之，曰此仙詩也。及新安，累訪之不得。後咸
　　通七年，郡人許明奴家有嫗入山採樵，見一人坐石上，食桃甚大，自
　　稱明奴之祖，即宣平也。與一桃食嫗，嫗後卻食輕健，入山不歸。
第2015筆
成真人
　　成真人者，不知其名，亦不知所自。開元末，有中使自嶺外迴，謁金
　　天廟神，奠祝畢，戲問巫曰大王在否？對曰不在。中使訝其所答
　　，詰之，曰關外迎成真人耳。中使遽使人於關候之。有一道士，弊
　　衣負囊而來。問之，姓成。因延於傳舍，以驛騎載歸。館於私第，密
　　以其事奏之，明皇大異，召入內殿。詔問道術及所修之事，皆拱默不
　　對。復懇乞歸山，許之，挈囊而去。所司掃灑其居，見壁上題句，刮
　　洗愈明。以事上聞，上默然良久。其後祿山起燕，明皇幸蜀，[9719]
　　皆如其讖。
第2016筆
朱子真
　　朱子真，明皇時人，居南山下，別墅甚盛。出遊，嘗以繡衣女子數人
　　自隨。長安少年趙潁造之求飲，令侍女及木鳳歌舞侑酒。子真自歌，
　　仍取一丸丹賜潁。鑾輿幸蜀，忽失子真家，潁服丹，得二百餘歲。
第2017筆
申歡
　　申歡，不知何許人。開元中，前進士張佐嘗遇之鄠杜逆旅。乘青驢，
　　背鹿革囊，自言扶風人，生宇文周時。又云有占夢者，言歡前生為
　　梓潼薛君冑，好服食，多尋異書，日誦黃老一百紙。八月十五日，長
　　嘯獨飲，忽覺兩耳有車聲，因頹然思寢。頭纔至席，遂有小車，朱輪
　　青蓋，駕赤犢，出耳中，各長二三寸。有二童子，綠幘青帔，亦長二
　　三寸，謂君冑曰吾自兜玄國來。君冑大駭，君適出吾耳，何謂兜
　　玄國來。二童子曰兜玄國在吾耳中，君耳安能處我。因傾耳示之，
　　乃別有天地。俄從二童子謁蒙玄真伯，授為主籙大夫，即有黃帔三四
　　人，引至一曹署。其中文簿，多所不[9720]識。每月亦無請受，但意
　　有所念，左右必先知，當便供給。因暇登樓遠望，忽有歸思，賦詩一
　　首。二童子見詩，怒曰以君質性沖寂，引至吾國，鄙俗餘態，果乃
　　未去。遂逐之，復自童子耳中出。占夢者，前生即耳中童子也。言訖
　　，吐朱絹尺餘，令吞之，遂復童子形而滅。
第2018筆
李遐周
　　李遐周，有道術。開元中，召入禁中，後求出，住玄都觀。天寶末，
　　安祿山跋扈，遐周一旦隱去。但於其所居壁上題詩，言祿山、哥舒翰
　　及幸蜀之事，時人莫曉，後方驗。詩一首。
第2019筆
趙惠宗
　　趙惠宗，硤州人，通曉法籙。天寶末，忽積薪自焚，坐火中，誦度人
　　經。火既燼，其下草猶綠，得遺簡。有詩二首。
第2020筆
欒清
　　欒清，字渾之。貞元時，與徐戡俱好道術，遊江南，舟遇二客，問其
　　姓名。客笑持二蓮葉遺之，上各有詩，一葉題曰攄浩然，一葉題曰汎
　　虛舟。有頃，遺渾之酒一卮，甚馨香，飲訖別去，失所在。渾之大醉
　　，吐出數斗物，戡視之，皆五臟，爛黑在地。渾之歡然起，撫掌而歌
　　，遂仙去，戡亦不知所之。
第2021筆
韓湘
　　韓湘，字清夫，愈之猶子也。落魄不羈，愈強之婚宦，不聽，學道仙
　　去。[9722]
第2022筆
侯道華
　　侯道華，蒲人，大中時仙去。
第2023筆
裴航
　　裴航，長慶中進士。
第2024筆
鍾離權
　　鍾離權，咸陽人。遇老人授仙訣，又遇華陽真人上仙王玄甫傳道，入
　　崆峒山，自號雲房先生，後仙去。[9724]
第2025筆
馬湘
　　馬湘，字自然，杭州鹽官人。貌醜，齇鼻、禿鬢、大口。飲酒石餘，
　　醉臥即以拳入口。遊行處多題詩句。大中十年，歸鄉，忽死。明年，
　　又於梓桐縣白日上昇。有司奏聞，敕浙西發冢視之，乃一竹杖而已。
第2026筆
張辭
　　張辭，咸通初，進士下第，遊淮海間。有道術，嘗養氣絕粒。好酒耽
　　棋，後於江南上昇。
第2027筆
陸禹臣
　　陸禹臣，字服休，河東人。避黃巢亂，入南嶽，得仙術，隱宜州北山
　　，後尸解，為紫府仙伯。嘗寓吳生家，與語塵外埋。
第2028筆
李真
　　李真，唐末先人。
第2029筆
殷七七
　　殷七七，名天祥，又名道筌，嘗自稱七七，不知何所人。遊行天下，
　　不測其年壽。面光白，若四十許人，每日醉歌道上。周寶鎮浙西，師
　　敬之，嘗試其術，於九月令開鶴林寺杜鵑花，有驗。
第2030筆
張令問
　　張令問，隱居天國山，自號天國山人。
第2031筆
吳涵虛
　　吳涵虛，字含靈，江西人。出家為道士，居南岳，俗呼為吳猱。好睡
　　，經旬不飲食，常言曰人若要閒，即須懶，好勤，即不閒也。清泰
　　年羽化。宋乾祐中，有人於嵩山見之。
第2032筆
李夢符
　　李夢符，開平初人。在洪州日，與布衣飲酒狂吟。嘗以釣竿懸一魚，
　　向市肆唱漁父引。賣其詞，好事者爭買之。得錢便入酒家，或抱冰入
　　水。及出，身上氣如蒸，後不知所在。（一云：夢符遊南昌時，鍾傳
　　據其地，有桂州刺史李瓊，遣人謂傳曰夢符吾弟，請遣歸。鍾令求
　　於市邸，人曰夜來不歸，不知所之。）
第2033筆
沈廷瑞
　　沈廷瑞，高安人，吏部侍郎彬之子。有道術，嗜酒。寒暑一單褐，數
　　十年不易。常跣行，日數百里，林棲露宿，多在玉[9730]笥、浮雲二
　　山。老而不衰，化後，人猶常見之。
第2034筆
譚峭
　　譚峭，字景升，國子司業洙之子。博涉經史，屬文清麗。洙訓以進士
　　業，而峭酷好黃老書，辭父遠遊，師嵩山道士，得辟穀養氣之術，後
　　入青城山仙去。
第2035筆
伊用昌
　　伊用昌，不知何許人。與其妻乞食，多在江右廬陵、宜春諸郡。出語
　　輕忽，常為人毆擊，呼之為伊風子。愛作望江南詞，與妻唱和，詞皆
　　有旨。妻有殊色，豪富子弟以言笑戲調，不可犯。夫妻至南城縣，丐
　　死牛肉食之死。後人有見之者，夫妻皆躡虛而行。發現所埋處，惟有
　　爛牛肉，無別物。
第2036筆
許堅
　　許堅，字介石，廬江人。
第2037筆
許碏（一作鵲）
　　許碏，高陽人。累舉不第，學道於王屋。周遊名山洞府，到處於石崖
　　峭壁人不及處題云，許碏自峨嵋山尋偃月子到此，筆蹤神異，竟莫詳
　　偃月子也。遊廬江，醉吟一詩，人皆笑為風狂。後插花作舞，上酒樓
　　醉歌，昇仙去。
第2038筆
張白
　　張白，衡州人。少應舉不第，入道，常挑一鐵葫蘆，得錢便飲酒，自
　　稱白雲子。忽一日死，葬武陵城西。經半載，有鼎[9735]州官揚州勾
　　當公事，遇於酒肆，同酌數日。眾聞之，開驗其棺，一空。有武陵春
　　色詩三百首，今存其一。
第2039筆
段穀
　　段穀，累舉進士不第，忽如狂。市中謳吟其詩，後死，及葬發現，但
　　空棺耳。
第2040筆
趙自然
　　趙自然，池州鳳皇山道士。夢陰真君與柏葉，一枝九疊，食之，因不
　　食，神氣異常。[9736]
第2041筆
李浩
　　李浩，字太素，不知何許人。隱青城山牡丹坪，與仙人爾朱先生遊。
　　作大丹詩百首行世，或傳舉家仙去。
第2042筆
徐釣者（一作徐釣）
　　徐釣者，不知其名，自言東海蓬萊鄉人。常櫂舟泛於鄂渚，上及三湘
　　，下經五湖。每將魚市酒，人逐之，不可近，乃水仙也。
第2043筆
藍采和
　　藍采和，不知何時人。常衣破藍衫，六銙黑木腰帶，一腳著鞾，一腳
　　跣行。夏則衫內加絮，冬則臥於雪中，氣出如蒸。每行歌城市乞索，
　　持大拍板踏歌，似狂非狂。歌詞極多，率皆仙意，以錢與之，或散失
　　，亦不顧。見貧人，即與之。及與酒家，後踏歌於濠梁間酒樓，乘醉
　　輕舉，雲中擲鞾衫腰帶拍板，冉冉而去。
第2044筆
木客（鄱陽山中有木客，秦時造阿房宮者。食木實，得不死，時山下就民間取酒，為詩云。）
第2045筆
陳復休
　　陳復休，號七子。貞元中，來舉褒城，多變化之術。嘗狂醉市中，褒
　　帥怒而繫於獄，不食而死，尋即臭爛，而復見於家。中和間，大駕還
　　京，復休亦至闕下，田晉公問京國幾年安寧，曰二十。果自問後二十
　　日，再幸陳倉，後寄詩晉公，未詳其意。及駕至梁洋，邠帥朱玫立襄
　　王監國，寒梅兩枝驗矣。
第2046筆
張雲容
　　張雲容，楊貴妃侍兒也。申天師與絳雪丹服之，教其死後為大棺通穴
　　。百年後，遇生人交精氣，再生，可為地仙。後死，如法葬蘭昌宮。
　　至元和末，有平陸尉金陵薛昭，以義氣逸縣囚，謫赴海東。至三鄉，
　　夜遁去，匿蘭昌宮古殿傍，見三美女至，一則雲容，其二則蕭鳳臺
　　劉蘭翹。向為九仙媛所毒殺，同藏雲容穴側者，雲容向昭備說生前事
　　及申天師語。昭歎異，二女送酒合巹，各為歌獻酬。懽洽數夕，雲容
　　倏自言，吾體已蘇，昭為啟櫬，遂活，同歸金陵。
第2047筆
崔少玄
　　崔少玄，汾州刺史崔恭小女。生而端麗，歸盧陲，隨宦閩中。過建溪
　　武夷山，雲中見紫霄元君、扶桑夫人，問陲曰玉[9754]華君來乎？
　　陲怪問之，云吾昔為玉皇左侍書，曰玉華君，為有慾想。謫居人世
　　，為君妻。後罷府，家洛陽，自言太上復召為玉皇左侍書，留詩一首
　　遺陲而蛻。
第2048筆
戚逍遙
　　戚逍遙，冀州南宮人。幼好道，父以女誡授逍遙，逍遙曰此常人之
　　事耳。遂取老子仙經誦之。年二十餘，適同邑蒯潯，不為塵俗事，惟
　　獨居一室，絕食靜想，作歌云云。人悉以為妖。一夜，聞室內有人語
　　聲。又三日，忽聞屋裂聲如雷，仰視天半，逍遙與仙俱在雲中，歷歷
　　聞分別語，觀望無不驚歎。
第2049筆
卓英英
　　卓英英，成都女郎。（萬首絕句採入宮閨，以與眉娘玄士倡和，故載
　　於此。）
第2050筆
眉娘
　　眉娘，南海人，盧姓，生而眉長，稱眉娘。神針善繡，順宗召入宮中
　　，號神姑。憲宗度為女道士，稱逍遙大師。放歸，後數年尸解。
第2051筆
德宗宮人
　　德宗宮人，奉恩院王才人養女鳳兒也，詩一首。
第2052筆
宣宗宮人
　　宣宗宮人，姓韓氏，詩一首。
第2053筆
李舜弦
　　李舜弦，梓州人。珣之妹，蜀王衍納為昭儀，詩三首。
第2054筆
李玉蕭
　　李玉簫，蜀王衍宮人，詩一首。
第2055筆
金真德
　　金真德，新羅王金真平女也，平卒，無子，嗣立為王，詩一首。
第2056筆
花蕊夫人徐（一作費）氏
　　徐氏，青城人，幼能文，尤長於宮詞，得幸蜀主孟昶，賜號花蕊夫人
　　，詩一卷。
第2057筆
楊容華
　　楊容華，華陰人。炯之姪女，詩一首。
第2058筆
魏氏
　　魏氏，求己之妹，詩一首。
第2059筆
喬氏
　　喬氏，馮翊人，左司郎中知之之妹，詩一首。
第2060筆
七歲女子
　　女子，南海人，詩一首。
第2061筆
林氏
　　林氏，濟南人，隰城丞薛元曖妻也。元曖早卒，林博涉五經。有母儀
　　令德，訓其子彥輔、彥國、彥偉、彥雲及姪據、摠、播。並登進士第
　　，衣冠榮之。詩一首。
第2062筆
趙氏
　　趙氏，寇坦母也。詩三首。
第2063筆
郭紹蘭
　　郭紹蘭，長安人，巨商任宗妻也，詩一首。[8994]
第2064筆
王韞秀
　　王韞秀，河西節度使忠嗣女，宰相元載妻也。詩三首。
第2065筆
張夫人
　　張夫人，楚州山陽人，戶部侍郎吉中孚妻也。詩五首。
第2066筆
王氏
　　王氏，太原人，永福潘令之妻。詩一首。
第2067筆
裴淑
　　裴淑，字柔之，元稹繼室。詩一首。
第2068筆
趙（一作劉）氏
　　趙氏，洹水人，杜羔妻也。詩四首。
第2069筆
張氏[8988]
　　張氏，袁州人。評事彭伉妻。詩二首。
第2070筆
薛馧（一作蘊）
　　薛（一作蔣）馧，字馥，彥輔孫女也。詩三首。
第2071筆
楊德麟
　　楊德麟，司農少卿敬之之小女也。詩一首。
第2072筆
崔氏
　　崔氏，校書郎盧某妻，詩一首。
第2073筆
陳玉蘭
　　陳玉蘭，吳人王駕妻也，詩一首。
第2074筆
薛媛
　　薛媛，濠梁人，南楚材妻也，詩一首。
第2075筆
孫氏
　　孫氏，樂昌（一作安）人，進士孟昌期妻也，善詩，每代夫作。一
　　日忽曰，才思非婦人事，遂焚其詩。詩三首。
第2076筆
張立本女
　　草場官張立本女，少未讀書，忽自吟詩，立本隨口錄之，詩一首。
第2077筆
侯氏
　　侯氏，邊將張揆（一作暌）妻也，詩一首。
第2078筆
慎氏[8992]
　　慎氏，毘鄰儒家女也，適蘄春嚴灌夫，無子被出，慎以詩訣，灌夫感
　　而留之，詩一首。
第2079筆
薛瑤
　　薛瑤，東明國人，左武衛將軍承沖之女，嫁郭元振為妾，詩一首。
第2080筆
王霞卿
　　王霞卿，藍田人，會稽宰韓嵩之妾。嵩死，霞卿流落會稽，嘗題詩唐
　　安寺，進士鄭殷彝和詩求謁，霞卿答詩拒之，詩二首。
第2081筆
竇梁賓
　　竇梁賓，夷門人，盧東表侍兒也，詩二首。
第2082筆
任氏
　　任氏，蜀尚書侯繼圖妻，詩一首。
第2083筆
黃崇嘏
　　黃崇嘏，臨邛人，因事下獄，貢詩蜀相周庠，庠薦〔攝〕（挕）司
　　戶參軍，政事明敏，庠愛其才，欲妻以女，嘏作詩辭婚。庠得詩大
　　驚，問之，乃黃使君女也。詩二首。
第2084筆
蔣氏
　　蔣氏，吳越時湖州司法參軍陸濛妻也，性耽酒，能屬文，詩一首。
第2085筆
周仲美
　　周仲美，成都人，適李氏，詩一首。
第2086筆
張文姬
　　張文姬，鮑參軍妻也，詩四首。
第2087筆
程長文
　　程長文，鄱陽人，詩三首。
第2088筆
柳氏
　　柳氏，李生姬也，天寶中，韓翃館於李。柳曰，韓夫子豈長貧賤者，
　　李即以贈翃。翃為淄青侯希逸所辟，柳留都下，遭亂，寄決零寺為尼
　　，為番將沙叱利所劫，虞候許俊以計取之，復歸於翃，詩一首。
第2089筆
程洛賓
　　程洛賓，長水人，京兆參軍李華侍兒。安史亂後，失所在，華後為江
　　州牧。登庾樓，見其在舟中鼓胡琴，問之，乃岳陽王氏舟也。幣贖
　　歸，詩一首。
第2090筆
紅綃妓[8998]
　　紅綃，大歷中勳臣家妓也。勳臣疾，崔生往省，勳臣令妓送出院。妓
　　指鏡隱語。家奴磨勒曰，此可致也，夜負生，逾重垣入其院，見妓獨
　　坐吟詩，遂負生與妓俱出，守禦無有覺者。詩一首。
第2091筆
晁采
　　晁采，小字試鶯。大歷時人，少與鄰生文茂約為伉儷。及長，茂時寄
　　詩通情，采以蓮子達意，墜一於盆，踰旬，開花並蒂，茂以報采。乘
　　間歡合，母得其情，歎曰：才子佳人，自應有此，遂以采歸茂。詩二
　　十二首。
第2092筆
崔鶯鶯
　　崔鶯鶯，貞元中，隨母鄭氏寓居浦東佛寺，有張生者，與之賦詩贈答
　　，情好甚暱，詩三首。
第2093筆
步非煙
　　步非煙，河南功曹武公業妾也。鄰生趙象以詩誘之，非煙答以詩。象
　　因踰桓相從。事漏，笞死，詩四首。
第2094筆
崔紫雲
　　崔紫雲，尚書李愿妓也，愿在東都，時會朝士，杜牧以御史分司，輕
　　騎徑往，引滿三爵。問曰，聞有紫雲者孰是，愿指示之。牧曰，名不
　　虛傳，宜以見惠，復引滿高吟，旁若無人。愿遂以贈。紫雲臨行，獻
　　詩而別，詩一首。
第2095筆
姚月華
　　姚月華，嘗夢月墜妝臺，覺而大悟，聰慧過人，少失母，隨父寓揚子
　　江，見鄰舟書生楊達詩，命侍兒乞其稿，達立綴豔詩致情，自後屢相
　　酬和，會其父有江右之行，蹤跡遂絕，詩六首。
第2096筆
孟氏
　　孟氏。本壽春妓，歸維揚萬真為妻，詩二首。[9004]
第2097筆
趙氏
　　趙氏，南海人，房千里初第，遊嶺徼，舉子韋滂自南海攜趙來，擬為
　　房妾，房倦於遊，未得遽於趙偕，及後遣人訪之，趙已從韋矣。詩一
　　首。
第2098筆
李節度姬
　　李節度有寵姬，元夕，以紅綃帕裹詩擲於路，約得之者，來年此夕會
　　於相藍後門，宦子張生得之，如期而往，姬與生[9005]偕逃於吳，詩
　　三首。
第2099筆
崔素娥
　　崔素娥，韋洵美妾。鄴都羅紹威辟洵美為從事，素娥隨行。紹威聞其
　　姝麗，逼獻之，素娥為詩以別，其夜，洵美獨宿長吁，有同行者，問
　　知其事，欻然而去。至三更，以皮囊貯素娥至，洵美遂挾以他遁。詩
　　一首。
第2100筆
鮑家四弦[9006]
　　四弦，鮑生妾也。鮑多蓄聲伎，外弟韋生，好乘駿馬，遇於歷陽，鮑
　　置酒，酒酣，密遣四弦歌以送酒，韋牽紫斥撥酬之。詩二首。
第2101筆
〔嚴〕（韓）續姬
　　南唐僕射〔嚴〕（韓）續請韓熙載撰父神道碑，奉一歌妓潤筆，文成
　　，但敘譜系品秩。續乞改竄，熙載還其所贈，姬因題詩泥金雙帶而去
　　。詩一首。
第2102筆
崔萱（字伯容。詩三首）
第2103筆
崔公遠（一作達，詩一首。）
第2104筆
劉媛（一作瑗，詩三首。）
第2105筆
越溪楊女
　　楊女，越溪人，為詩不過兩句，有謝生求婚，其父出女句，令續之。
　　女覽而歎曰，天生吾夫也，後七年，忽題二句示謝，謝訝其不詳。女
　　曰，君且續之。謝應聲就，女即以手枕膝而逝。
第2106筆
關盼盼
　　關盼盼，徐州妓也，張建封納之，張歿，獨居彭城故燕子樓，歷十餘
　　年，白居易賦詩諷其死，盼盼得詩，泣曰：「妾非不能死，恐我公有
　　從死之妾，玷清範耳。」乃和白詩，旬日不食而卒，詩四首。
第2107筆
劉采春[9023]
　　劉采春，越州妓也，詩六首。
第2108筆
太原妓
　　歐陽詹遊太原，悅一妓，約至都相迎。別後，妓思之，疾甚，乃刃髻
　　作詩寄詹，絕筆而逝。詩一首。
第2109筆
舞柘枝女
　　舞柘枝女，韋應物愛姬所生也。流落潭州，委身樂部，李翱見而憐之
　　，於賓僚中選士嫁焉。詩一首。
第2110筆
常浩
　　常浩，妓也，詩二首。
第2111筆
襄陽妓
　　賈中郎與武補闕登峴山，遇一妓同飲，自稱襄陽人，詩一首。
第2112筆
王福娘
　　王福娘，字宜之，解梁人，北里前曲妓也，詩三首。
第2113筆
楊萊兒
　　楊萊兒，字蓬仙，利口敏妙，進士趙光遠一見溺之，後為豪家所得，
　　詩二首。
第2114筆
楚兒
　　楚兒，字潤娘，詩一首。
第2115筆
王蘇蘇
　　王蘇蘇，南曲中妓，詩一首。
第2116筆
顏令賓
　　顏令賓，南曲妓也，詩一首。
第2117筆
張窈窕
　　張窈窕，寓居於蜀，當時詩人雅相推重，詩六首。
第2118筆
平康妓
　　裴思謙及第後，作紅箋名紙十數幅，詣平康里宿焉，詰旦，一妓賦贈
　　詩一首。
第2119筆
史鳳[9030]
　　史鳳，宜城妓也。詩七首。
第2120筆
盛小叢
　　盛小叢，越妓，李訥為浙東廉使，夜登城樓，聞歌聲激切，招至，乃
　　小叢也。時崔氏御元範（在）（至）府幕。赴闕，李餞之，命小叢歌
　　餞，在座各賦詩贈之，小叢有詩一首。
第2121筆
趙鸞鸞
　　趙鸞鸞，平康名妓也，詩五首。
第2122筆
蓮花妓
　　蓮花妓，豫章人也，陳陶隱南昌西山，鎮帥嚴宇嘗遣之侍陶，陶不顧
　　，因求去，獻詩一首。
第2123筆
徐月英
　　徐月英，江淮間妓也，有集行世，今存詩二首。
第2124筆
薛濤
　　薛濤，字洪度，本長安良家女。隨父宦，流落蜀中，遂入樂籍。辨慧
　　工詩，有林下風致，韋皋鎮蜀，召令侍酒賦詩，稱為女校書，出入幕
　　府，歷事十一鎮，皆以詩受知。暮年屏居浣花溪，著女冠服，好製松
　　花小箋，時號薛濤箋，有洪度集一卷，今編詩一卷。
第2125筆
魚玄機
　　魚玄機，字幼微（一字蕙蘭），長安里家女，喜讀書，有才思，補闕
　　李億納為妾，愛衰，遂從冠帔於咸宜觀，後以笞殺女童綠翹事，為京
　　兆溫璋所戮，今編詩一卷。
第2126筆
李冶（一作裕）
　　李冶，字季蘭，女冠也，吳興人，存詩十六首。
第2127筆
元淳
　　元淳，女道士，洛中人，存詩二首。
第2128筆
海印
　　海印，蜀慈光寺尼，唐末人，才思清峻。存詩一首。
第2129筆
寒山
　　寒山子，不知何許人，居天台唐興縣寒巖，時往還國清寺，以樺皮為
　　冠，布裘弊履，或長廊唱詠，或村墅歌嘯，人莫識之，閭丘後宦丹丘
　　，臨行，遇豐干師，言從天台來，閭丘問彼地有何賢堪師，師曰：寒
　　文山殊、拾得普賢，在國清寺庫院廚中著火。閭丘到官三日，親往寺
　　中，見二人，便禮拜，二人大笑曰：「豐干饒舌，饒舌，阿彌不識，
　　禮我為何？」即走出寺，歸寒巖，寒山子入穴而去，其穴自合，嘗於
　　竹木石壁書詩，并村墅屋壁所寫文句三百餘首，今編詩一卷。
第2130筆
拾得
　　拾得，貞觀中，與豐干、寒山相次垂跡於國清寺。初豐干禪師遊松徑
　　，徐步赤城道上，見一子，年可十歲，遂引至寺，付庫院，經三紀，
　　令知食堂，每貯食於竹筒，寒山子來，負之而去。一夕，僧眾同夢山
　　王云，拾得打我，旦見山王，果有杖痕，眾大駭，及閭丘太守禮拜後
　　，同寒山子出寺，沈跡無所。後寺僧於南峰采薪，見一僧入巖，挑鎖
　　子骨，云取拾得舍利，方知在此巖入滅，因號為拾得巖，今編詩一卷
　　。
第2131筆
豐干
　　豐干禪師，居天台山國清寺，晝則舂米供僧，夜則阿房吟詠。一日騎
　　虎松徑來，入國清巡廊唱道。眾皆驚怖，嘗於京輦為閭丘太守救疾，
　　閭丘之任台州，便至國清問豐干禪院所在，云在經藏後，無人住得，
　　每有一虎，時來此吼。閭丘[9109]至師院，開房惟見虎跡，今存房中
　　壁上詩二首。
第2132筆
慧宣
　　慧宣，常州法師，與道恭同召，詩三首。
第2133筆
法宣
　　法宣，常州弘業寺沙門，隋末人，入唐，常敕召至東都，詩二首。
第2134筆
慧
　　慧，晉陵曲阿人。姓湯，住蔣州大歸善寺，詩二首。
第2135筆
慧淨
　　慧淨，俗姓房氏，真定人。開皇大業中，即擅道譽，貞觀初，主紀國
　　寺，房玄齡結為法友，高宗在東宮，復請為普光寺主，詩四首。
第2136筆
海順
　　海順，姓任氏，蒲阪人，隋代出家仁壽寺，武德初元宗化，詩三首。
第2137筆
道恭
　　道恭，蘇州法師，貞觀中，嘗以高行召至京師，詩一首。
第2138筆
辨才
　　辨才，唐初人，姓袁氏，居越州永欽寺，智永子弟，詩一首。
第2139筆
僧鳳
　　僧鳳，姓蕭氏，少工文翰，師粲大師為僧。貞觀中，召主普及、定水
　　二寺，詩一首。
第2140筆
利涉
　　利涉，西域婆羅門也，從玄奘三藏入中國，詩一首。
第2141筆
道會
　　道會，姓史氏，犍為武陽人，住益州嚴遠寺，貞觀中入京，被誣繫獄
　　，放歸卒。詩一首。
第2142筆
中寤
　　中寤，蜀州僧，詩一首。[9117]
第2143筆
義淨（一作淨義）
　　義淨，字文明，范陽人，俗性張氏。咸亨初，往西域，遍歷三十餘國
　　，經二十五年，求得梵本四百部，歸譯之，詩六首。
第2144筆
寶月
　　寶月，開元時，與無畏法師講經十餘部，詩一首。
第2145筆
景雲
　　景雲，善草書，與岑參同時，詩三首。
第2146筆
理瑩
　　理瑩，與寇坦同時，詩一首。
第2147筆
金地藏[9121]
　　金地藏，新羅國王子，至德初，航海居九華山，詩一首。
第2148筆
懷素
　　懷素，京兆人，姓范（一作錢），從玄奘法師出家，上元三年，詔住
　　在西太原寺，尋歸西京，以草書名，詩二首。
第2149筆
靈一
　　靈一，姓吳氏，廣陵人，居餘杭宜豐寺，禪頌之暇，輒賦詩歌。與朱
　　放、張繼、皇甫曾諸人為塵外友，詩一卷。
第2150筆
靈澈
　　靈澈，字源澄，姓湯氏，會稽人，雲門寺律僧也。少從嚴維學為詩，
　　後至吳興，與僧皎然遊。貞元中，皎然薦之包佶。又薦之李紓，名振
　　輦下，緇流嫉之，造飛語激中貴人，貶徙汀州，會赦歸鄉，詩一卷，
　　今存十六首。
第2151筆
大易
　　大易，公安沙門，詩二首。
第2152筆
法照
　　法照，大曆、貞元間僧，詩三首。
第2153筆
釋泚
　　釋泚，大曆時人，詩二首。
第2154筆
龐蘊
　　龐蘊，字道玄。衡州衡陽縣人。貞元初，謁石頭遷有省，遷問曰，子
　　以緇耶。蘊曰，願從所慕，遂不剃染，世號龐居士，詩七首。
第2155筆
護國
　　護國，江南人。工詞翰，有聲大曆間，詩十二首。
第2156筆
法振（一作震，一作貞）
　　法振，大曆、貞元間，以詩名，詩十六首。
第2157筆
清江
　　清江，會稽人，善篇章，大曆、貞元間，與清畫齊名，稱為會稽二清
　　，詩一卷。
第2158筆
無可
　　無可，范陽人，姓賈氏，島從弟，居天仙寺，詩名亦與島齊，集一卷
　　，今編為二卷。
第2159筆
皎然
　　皎然，名晝，姓謝氏，長城人，靈運十世孫也。居於山，文章雋麗。
　　顏真卿、韋應物並重之。與之酬唱，貞元中，敕寫其文集，入於祕閣
　　，詩七卷。
第2160筆
廣宣
　　廣宣，姓廖氏，蜀中人，與劉禹錫最善。元和、長慶兩朝，並為內供
　　奉，賜居安國寺紅樓院，有紅樓集，今存詩十七首，編為一卷。
第2161筆
含曦
　　含曦，元和、太和間長壽寺僧，詩一首。
第2162筆
善生
　　善生，貞元時僧，詩四首。
第2163筆
韜光
　　韜光，蜀人，卓錫靈隱之巢溝塢，白居易守郡時，題其堂曰法安，詩
　　一首。
第2164筆
知玄
　　知玄，字後覺，姓陳氏，眉州人，僖宗時，賜號悟達國師，歌詩二十
　　餘卷，今存詩三首。[9274]
第2165筆
元孚
　　元孚，宣城開元寺僧，與許渾同時，或曰楚中僧，詩二首。
第2166筆
栖白
　　栖白，越中僧，前與姚合交，後與李洞、曹松相贈答，宣宗朝，嘗居
　　薦福寺，內供奉，賜紫，詩一卷，今存十六首。
第2167筆
應物
　　應物，大中時江南詩僧也，嘗與羅鄴唱酬，作九華山記，詩二首。
第2168筆
智亮
　　智亮，大中中閩開元寺僧，嘗袒膊行乞，號袒膊和尚，詩二首。
第2169筆
良乂
　　良乂，大中時僧，詩一首。
第2170筆
良達
　　常達，字文舉，俗姓顧，發跡河陽大福山，大中中，居吳郡破山寺，
　　詩八首。
第2171筆
僧鸞
　　僧鸞，少有逸才，不事拘檢，謁薛能尚書，以其顛率，令之出家。後
　　入京，為文章供奉，賜紫，或云，即鮮于鳳，詩二首。
第2172筆
神穎
　　神穎，咸通中僧，詩二首。
第2173筆
澹交
　　澹交，蘇州昭隱寺僧，乾符中人也，詩三首。
第2174筆
文秀
　　文秀，江南僧，居長安，以文章應制，與鄭谷善，詩一首。
第2175筆
懷楚
　　懷楚，唐末僧，住安州白兆竺乾院，詩二首。
第2176筆
章
　　章，俗姓黃，莆田人。出家于福州靈石，嗣法洞宗，慕曹溪六祖，
　　乃名其山曰曹，世以曹山稱之，後住仰山，詩一首。
第2177筆
子蘭
　　子蘭，昭宗朝文章供奉，詩一卷。
第2178筆
可止
　　可止，姓馬氏，范陽房山人，長近體律詩。乾寧中，賜紫，後唐明宗
　　令住持洛京長壽寺，署號文智大師，有三山集，今存詩九首。
第2179筆
雲表
　　雲表，唐末於豫章講法華慈恩大疏，法席稱盛，詩一首。
第2180筆
歸仁
　　歸仁，唐末江南僧，住京洛靈泉，詩六首。
第2181筆
卿雲
　　卿雲，唐末嶺南僧，詩四首。[9294]
第2182筆
隱巒
　　隱巒，唐末匡廬僧，詩五首。
第2183筆
泠然
　　泠然，唐末僧，詩一首。
第2184筆
大愚
　　大愚，鄴都青蓮寺沙門，詩一首。
第2185筆
懷濬
　　懷濬，秭歸郡僧，詩二首。
第2186筆
恒超
　　恆超，姓馮氏，范陽人，居棣州開元寺，終于後漢之乾祐，詩一首。
第2187筆
淨顯
　　淨顯，五代時洛陽首座沙門，詩一首。
第2188筆
修雅
　　修雅，唐法師，詩一首。
第2189筆
元寂
　　元寂，俗姓高，居昇元寺，保大中，授左街僧錄，內供奉，賜紫，坐
　　飲酒狂歌落職，後醉死于子岡，詩一首。
第2190筆
若虛
　　若虛，南唐僧，隱廬山石室，李主累徵不就，詩三首。
第2191筆
文益
　　文益，餘杭人，姓魯，住金陵清涼寺，世稱法眼宗，詩一首。
第2192筆
无則
　　无則，五代時人，為法眼文益禪師弟子，詩三首。
第2193筆
謙光
　　謙光，金陵人，素有才辨，江南國主禮之。詩一首。
第2194筆
貫修
　　貫修，字德隱，俗姓姜氏，蘭谿人。七歲出家，日讀經書千字，過目
　　不忘，既精奧意，詩亦奇險，兼工書畫，初為吳越錢鏐所重，後謁成
　　汭荊南，汭欲授書法，休曰：須登壇乃授。汭怒，遞放之黔。天復中
　　，入益州，王建禮遇之，署號禪月大師，或呼為得得來和尚，終於蜀
　　，年八十一。初有西嶽集，吳融為序，極稱之，後弟子曇域更名寶月
　　集，其全集三十卷，已亡。胡震亨謂宋睦州刻本多載他人詩，不足信
　　，其說亦不知何據，胡存詩僅三卷，今編十二卷。
第2195筆
陳季卿
　　陳季卿，江南人，辭家十年，舉進士無成，羈棲輦下。常訪青龍寺僧
　　不值，時有終南山翁亦伺僧歸，揖季卿同坐。適東壁有寰瀛圖，季卿
　　乃尋江南路。因長嘆曰：安得自渭泛於河？遊於洛，渡淮濟仁，而達
　　於家，亦不悔無成而歸。翁笑曰：此不難致。乃命僧童折一竹葉作舟
　　，置圖中渭水上。曰：公但注目此舟，則如公所願耳。然至家慎勿久
　　留，季卿熟視之，覺渭水生波，葉舟漸大，席帆既張，恍若登舟。始
　　自渭及河，維舟至禪窟蘭若，題詩於南楹。明日，次潼關，登崖，題
　　句於關門東普通院門。凡所經歷，一如前願。旬餘至家，妻子兄弟拜
　　迎於門側，題江亭晚望詩於書齋。此夕謂妻曰：吾試期近，不可久留
　　。即當進櫂，乃吟一章，別其妻，又別諸兄弟。一更後，復登舟而逝
　　。家人慟哭，謂其死矣。復遵舊路，至於渭濱，寺宇宛然。見山翁擁
　　褐而坐。季卿謝曰：歸則歸矣，得非夢乎？翁曰：不久當知。各別[9837]
　　去。後月餘，妻子來訪。始知果歸作詩，非夢也。
第2196筆
楊廷玉（則天表姪為嘉興令。貪猥無厭，御史康推奏，斷死。敕免。）
第2197筆
盧言（一作顏，詩一首。）
第2198筆
裴諝（字士明，聞喜人，擢明經，累官至兵部侍郎、河南尹。詩一首。）
第2199筆
任要（兗州團練使，詩一首。）
第2200筆
韋洪（京兆人，官戶曹，詩一首。）
第2201筆
馬乂（宣宗時人，詩一首。）
第2202筆
張紹（南唐人。詩一首。）
第2203筆
鄭露（字思叟，號南湖，莆田人，太府卿。詩一首。）
第2204筆
林披（字茂則，號師道，官刺史。詩一首。）
第2205筆
公孫杲（承宣郎，行博城縣丞。詩一首。）
第2206筆
李敻（定州司馬，詩一首。）
第2207筆
崔融（乾寧中吳郡人。詩一首。）
第2208筆
尉遲汾（朝散大夫，守衛尉少卿。詩一首。）
第2209筆
馬令（失名，守博城縣令。詩一首。）
第2210筆
清豁（陳洪進表奏，賜號性空禪師。）
第2211筆
後唐莊宗（名存勗，在位四年，謚曰光聖神閔。詞四首。）
第2212筆
竇弘餘（常之子，官至台州刺史，詞一首。）
第2213筆
康駢（字駕輕，池州人。登第，為崇文館校書郎，後為田頵客，薦授中書舍人，所著有劇談錄。詞一首。）
第2214筆
崔懷寶（河南司隸，詞一首。）
第2215筆
張曙（小字阿灰，侍郎禕子，詞一首。）
第2216筆
鍾輻（江南人，咸通末，以廣文生為蘇州院巡。詞一首。）
第2217筆
毛文錫（字平珪，登進士第，後事蜀，為翰林學士，遷內樞密使，歷文思殿大學士、司徒。詞三十一首。）
第2218筆
薛昭蘊（蜀侍郎，詞十九首。）
第2219筆
鹿虔扆（蜀永泰軍節使，加太保。詞六首。）
第2220筆
魏承班（蜀太尉，詞二十首。）
第2221筆
尹鶚（蜀參卿，詞十六首。）
第2222筆
毛熙震（蜀祕書監。詞二十九首。）
第2223筆
歐陽彬（蜀左丞，詞一首。）
第2224筆
閻選（後蜀處〔士〕。詞（七）十（七）首）
第2225筆
徐昌圖（莆田人，入宋，終殿中丞。詞三首。）[10159]
第2226筆
閩后陳氏（名金鳳，閩嗣主王廷鈞之后。詞二首。）