--------------------------------------------------------------------------------
樂府詩集
--------------------------------------------------------------------------------
詞條總數：5156

《樂府詩集》為南宋郭茂倩編纂。集錄了先秦歌謠、漢朝至唐五代的樂府詩，全書共一百卷。樂府詩集的編集，上採唐虞時歌謠，下迄唐五代，按其曲調分為十二類，是一部研究歷代民歌及文人仿製民歌極重要的著作，為早期研究樂府的重要文獻。 

資料來源：網路展書讀 樂府詩全文檢索系統
原站聲明：版權所有，系統設計請勿引用；
　　　　　資料自由使用，但不得為商業用途。
原始資料：《樂府詩集》


2014年8月 WFG製作(初版)，補 PUA 缺字
2015年2月 瑾昀整理成文本


---
丁仙芝·江南曲 (相和曲上，三十六首之十三)
詩題：江南曲
篇目：相和曲上，三十六首之十三
朝代：唐
作者：丁仙芝
卷別：卷二十六：相和歌辭一
詩文：長干斜路北，近浦是兒家。有意來相訪，明朝出浣沙。發向橫塘口，船開值急流。知郎舊時意，且請攏船頭。昨暝逗南陵，風聲波浪阻。入浦不逢人，歸家誰信汝。未曉已成妝，乘潮去茫茫。因從京口渡，使報邵陵王。始下芙蓉樓，言發琅琊岸。急為打船開，惡許傍人見。
---
丁六娘·十索，二首之一 (五十六首之三十四)
詩題：十索，二首之一
篇目：五十六首之三十四
朝代：隋
作者：丁六娘
卷別：卷七十九：近代曲辭一
詩題解：《樂苑》曰：「《十索》，羽調曲也。」
詩文：含嬌不自轉，送眼勞相望。無那關情伴，共入同心帳。欲防人眼多，從郎索錦障。
---
丁六娘·十索，二首之二 (五十六首之三十五)
詩題：十索，二首之二
篇目：五十六首之三十五
朝代：隋
作者：丁六娘
卷別：卷七十九：近代曲辭一
詩題解：《樂苑》曰：「《十索》，羽調曲也。」
詩文：蘭房下翠帷，蓮帳舒鴛錦。歡情宜早暢，密態須同寢。欲共作纏綿，從郎索花枕。
---
丁六娘·十索，四首之一 (五十六首之三十)
詩題：十索，四首之一
篇目：五十六首之三十
朝代：隋
作者：丁六娘
卷別：卷七十九：近代曲辭一
詩題解：《樂苑》曰：「《十索》，羽調曲也。」
詩文：裙裁孔雀羅，紅綠相參對。映以蛟龍錦，分明奇可愛。粗細君自知，從郎索衣帶。
---
丁六娘·十索，四首之三 (五十六首之三十二)
詩題：十索，四首之三
篇目：五十六首之三十二
朝代：隋
作者：丁六娘
卷別：卷七十九：近代曲辭一
詩題解：《樂苑》曰：「《十索》，羽調曲也。」
詩文：君言花勝人，人今去花近。寄語落花風，莫吹花落盡。欲作勝花妝，從郎索紅粉。
---
丁六娘·十索，四首之二 (五十六首之三十一)
詩題：十索，四首之二
篇目：五十六首之三十一
朝代：隋
作者：丁六娘
卷別：卷七十九：近代曲辭一
詩題解：《樂苑》曰：「《十索》，羽調曲也。」
詩文：為性愛風光，偏憎良夜促。曼眼腕中嬌，相看無厭足。歡情不耐眠，從郎索花燭。
---
丁六娘·十索，四首之四 (五十六首之三十三)
詩題：十索，四首之四
篇目：五十六首之三十三
朝代：隋
作者：丁六娘
卷別：卷七十九：近代曲辭一
詩題解：《樂苑》曰：「《十索》，羽調曲也。」
詩文：二八好容顏，非意得相關。逢桑欲採折，尋枝倒懶攀。欲呈纖纖手，從郎索指鐶。
---
丁稜·塞下曲 (樂府雜題四，六十首之三十七)
詩題：塞下曲
篇目：樂府雜題四，六十首之三十七
朝代：唐
作者：丁稜
卷別：卷九十三：新樂府辭四
詩文：北風鳴晚角，雨雪塞雲低。烽舉戰軍動，天寒征馬嘶。出營紅旆展，過磧暗沙迷。諸將年皆老，何時罷鼓鼙。
---
上官儀·王昭君 (吟嘆曲，五十九首之十三)
詩題：王昭君
篇目：吟嘆曲，五十九首之十三
朝代：唐
作者：上官儀
卷別：卷二十九：相和歌辭四
詩文：玉關春色晚，金河路幾千。琴悲桂條上，笛怨柳花前。霧掩臨妝月，風驚入鬢蟬。緘書待還使，淚盡白雲天。
---
不詳· (漢安世房中歌，十七首之一)
詩題：
篇目：漢安世房中歌，十七首之一
朝代：不詳
作者：不詳
卷別：卷八：郊廟歌辭八
詩文：大孝備矣，休德昭清。高張四縣，樂充宮廷。芬樹羽林，雲景杳冥。金支秀華，庶旄翠旌。《七始華始》，肅倡和聲。神來宴娭，庶幾是聽。
---
不詳· (漢安世房中歌，十七首之七)
詩題：
篇目：漢安世房中歌，十七首之七
朝代：不詳
作者：不詳
卷別：卷八：郊廟歌辭八
詩文：安其所，樂終產。樂終產，世繼緒。飛龍秋，遊上天。高賢愉，樂民人。
---
不詳· (漢安世房中歌，十七首之三)
詩題：
篇目：漢安世房中歌，十七首之三
朝代：不詳
作者：不詳
卷別：卷八：郊廟歌辭八
詩文：我定歷數，人告其心。敕身齊戒，施教申申。乃立祖廟，敬明尊親。大矣孝熙，四極爰輳。
---
不詳· (漢安世房中歌，十七首之九)
詩題：
篇目：漢安世房中歌，十七首之九
朝代：不詳
作者：不詳
卷別：卷八：郊廟歌辭八
詩文：雷震震，電耀耀。明德鄉，治本約。治本約，澤弘大。加被寵，咸相保。施德大，世曼壽。
---
不詳· (漢安世房中歌，十七首之二)
詩題：
篇目：漢安世房中歌，十七首之二
朝代：不詳
作者：不詳
卷別：卷八：郊廟歌辭八
詩文：鬻鬻音送，細齊人情。忽乘青玄，熙事備成。清思眑眑，經緯冥冥。
---
不詳· (漢安世房中歌，十七首之五)
詩題：
篇目：漢安世房中歌，十七首之五
朝代：不詳
作者：不詳
卷別：卷八：郊廟歌辭八
詩文：海內有姦，紛亂東北。詔撫成師，武臣承德。行樂交逆，《簫》《勺》群慝。肅為濟哉，蓋定燕國。
---
不詳· (漢安世房中歌，十七首之八)
詩題：
篇目：漢安世房中歌，十七首之八
朝代：不詳
作者：不詳
卷別：卷八：郊廟歌辭八
詩文：豐草葽，女羅施。善何如，誰能回。大莫大，成教德；長莫長，被無極。
---
不詳· (漢安世房中歌，十七首之六)
詩題：
篇目：漢安世房中歌，十七首之六
朝代：不詳
作者：不詳
卷別：卷八：郊廟歌辭八
詩文：大海蕩蕩水所歸，高賢愉愉民所懷。大山崔，百卉殖。民何貴？貴有德。
---
不詳· (漢安世房中歌，十七首之十)
詩題：
篇目：漢安世房中歌，十七首之十
朝代：不詳
作者：不詳
卷別：卷八：郊廟歌辭八
詩文：都荔遂芳，窅窊桂華。孝奏天儀，若日月光。乘玄四龍，回馳北行。羽旄殷盛，芬哉芒芒。孝道隨世，我署文章。
---
不詳· (漢安世房中歌，十七首之十一)
詩題：
篇目：漢安世房中歌，十七首之十一
朝代：不詳
作者：不詳
卷別：卷八：郊廟歌辭八
詩文：桂華馮馮翼翼，承天之則。吾易久遠，燭明四極。
---
不詳· (漢安世房中歌，十七首之十七)
詩題：
篇目：漢安世房中歌，十七首之十七
朝代：不詳
作者：不詳
卷別：卷八：郊廟歌辭八
詩文：承帝明德，師象山則。雲施稱民，永受厥福。承容之常，承帝之明。下民安樂，受福無疆。
---
不詳· (漢安世房中歌，十七首之十三)
詩題：
篇目：漢安世房中歌，十七首之十三
朝代：不詳
作者：不詳
卷別：卷八：郊廟歌辭八
詩文：鳴呼孝哉，案撫戎國。蠻夷竭歡，象來致福。兼臨是愛，終無兵革。
---
不詳· (漢安世房中歌，十七首之十二)
詩題：
篇目：漢安世房中歌，十七首之十二
朝代：不詳
作者：不詳
卷別：卷八：郊廟歌辭八
詩文：慈惠所愛，美若休德。杳杳冥冥，克綽永福。美芳磑磑即即，師象山則。
---
不詳· (漢安世房中歌，十七首之十五)
詩題：
篇目：漢安世房中歌，十七首之十五
朝代：不詳
作者：不詳
卷別：卷八：郊廟歌辭八
詩文：皇皇鴻明，蕩侯休德。嘉承天和，伊樂厥福。在樂不荒，惟民之則。浚則師德，下民咸殖。令問在舊，孔容翼翼。
---
不詳· (漢安世房中歌，十七首之十六)
詩題：
篇目：漢安世房中歌，十七首之十六
朝代：不詳
作者：不詳
卷別：卷八：郊廟歌辭八
詩文：孔容之常，承帝之明。下民之樂，子孫保光。承順溫良，受帝之光。嘉薦令芳，壽考不忘。
---
不詳· (漢安世房中歌，十七首之十四)
詩題：
篇目：漢安世房中歌，十七首之十四
朝代：不詳
作者：不詳
卷別：卷八：郊廟歌辭八
詩文：嘉薦芳矣，告靈饗矣。告靈既饗，德音孔臧。惟德之臧，建侯之常。承保天休，令問不忘。
---
不詳· (漢安世房中歌，十七首之四)
詩題：
篇目：漢安世房中歌，十七首之四
朝代：不詳
作者：不詳
卷別：卷八：郊廟歌辭八
詩文：王侯秉德，其鄰翼翼，顯明昭式。清明鬯矣，皇帝孝德。竟全大功，撫安四極。
---
不詳· (隋大射登歌)
詩題：
篇目：隋大射登歌
朝代：不詳
作者：不詳
卷別：卷十五：燕射歌辭三
詩文：道謐金科照，時乂玉條明。優賢饗禮洽，選德射儀成。鸞旗鬱雲動，寶軑儼天行。巾車整三乏，司裘飾五正。鳴球響高殿，華鐘震廣庭。烏號傳昔美，淇、衛著前名。揖讓皆時傑，升降盡朝英。附枝觀體定，杯水睹心平。豐觚既來去，燔炙復從橫。欣看禮樂盛，喜遇黃河清。
---
不詳· (隋宴群臣登歌)
詩題：
篇目：隋宴群臣登歌
朝代：不詳
作者：不詳
卷別：卷十五：燕射歌辭三
詩文：皇明馭曆，仁深海縣。載擇良辰，式陳高宴。顒顒卿士，昂昂侯甸。車旗煜爚，衣纓蔥蒨。樂正展懸，司宮飾殿。三揖稱禮，九賓為傳。圓鼎臨碑，方壺在面。《鹿鳴》成曲，《嘉魚》入薦。筐篚相輝，獻酬交遍。飲和飽德，恩風長扇。
---
不詳· (隋皇后房內歌)
詩題：
篇目：隋皇后房內歌
朝代：不詳
作者：不詳
卷別：卷十五：燕射歌辭三
詩文：至順垂典，正內弘風。母儀萬國，訓範六宮。求賢啟化，進善宣功。家邦載序，道業斯融。
---
不詳·一旦歌 (歌辭四，四十八首之十六)
詩題：一旦歌
篇目：歌辭四，四十八首之十六
朝代：不詳
作者：不詳
卷別：卷八十六：雜歌謠辭四
詩文：一旦被頭痛，避頭還著床。自無親伴侶，誰當給水漿。匍匐入山院，正逢虎與狼。對虎低頭啼，垂淚淚千行。
---
不詳·一片子 (七十四首之三十七)
詩題：一片子
篇目：七十四首之三十七
朝代：不詳
作者：不詳
卷別：卷八十：近代曲辭二
詩文：柳色青山映，梨花雪鳥藏。綠窗桃李下，閒坐嘆春芳。
---
不詳·七日夜女歌，九首之一 (吳聲歌曲二，一百一十二首之七十三)
詩題：七日夜女歌，九首之一
篇目：吳聲歌曲二，一百一十二首之七十三
朝代：不詳
作者：不詳
卷別：卷四十五：清商曲辭二
詩文：三春怨離泣，九秋欣期歌。駕鸞行日時，月明濟長河。
---
不詳·七日夜女歌，九首之七 (吳聲歌曲二，一百一十二首之七十九)
詩題：七日夜女歌，九首之七
篇目：吳聲歌曲二，一百一十二首之七十九
朝代：不詳
作者：不詳
卷別：卷四十五：清商曲辭二
詩文：振玉下金階，拭眼矚星蘭。惆悵登雲軺，悲恨兩情殫。
---
不詳·七日夜女歌，九首之三 (吳聲歌曲二，一百一十二首之七十五)
詩題：七日夜女歌，九首之三
篇目：吳聲歌曲二，一百一十二首之七十五
朝代：不詳
作者：不詳
卷別：卷四十五：清商曲辭二
詩文：金風起漢曲，素月明河邊。七章未成匹，飛燕起長川【飛鸞起長川】。
---
不詳·七日夜女歌，九首之九 (吳聲歌曲二，一百一十二首之八十一)
詩題：七日夜女歌，九首之九
篇目：吳聲歌曲二，一百一十二首之八十一
朝代：不詳
作者：不詳
卷別：卷四十五：清商曲辭二
詩文：紫霞煙翠蓋，斜月照綺窗。銜悲握離袂，易爾還年容。
---
不詳·七日夜女歌，九首之二 (吳聲歌曲二，一百一十二首之七十四)
詩題：七日夜女歌，九首之二
篇目：吳聲歌曲二，一百一十二首之七十四
朝代：不詳
作者：不詳
卷別：卷四十五：清商曲辭二
詩文：長河起秋雲，漢渚風涼發。含欣出霄路，可笑向明月。
---
不詳·七日夜女歌，九首之五 (吳聲歌曲二，一百一十二首之七十七)
詩題：七日夜女歌，九首之五
篇目：吳聲歌曲二，一百一十二首之七十七
朝代：不詳
作者：不詳
卷別：卷四十五：清商曲辭二
詩文：婉孌不終夕，一別周年期。桑蠶不作繭，畫夜長懸絲。
---
不詳·七日夜女歌，九首之八 (吳聲歌曲二，一百一十二首之八十)
詩題：七日夜女歌，九首之八
篇目：吳聲歌曲二，一百一十二首之八十
朝代：不詳
作者：不詳
卷別：卷四十五：清商曲辭二
詩文：風驂不駕纓，翼人立中庭。簫管且停吹，展我敘離情。
---
不詳·七日夜女歌，九首之六 (吳聲歌曲二，一百一十二首之七十八)
詩題：七日夜女歌，九首之六
篇目：吳聲歌曲二，一百一十二首之七十八
朝代：不詳
作者：不詳
卷別：卷四十五：清商曲辭二
詩文：靈匹怨離處，索居隔長河。玄雲不應雷，是儂啼嘆歌。
---
不詳·七日夜女歌，九首之四 (吳聲歌曲二，一百一十二首之七十六)
詩題：七日夜女歌，九首之四
篇目：吳聲歌曲二，一百一十二首之七十六
朝代：不詳
作者：不詳
卷別：卷四十五：清商曲辭二
詩文：春離隔寒暑，明秋暫一會。兩嘆別日長，雙情若飢渴。
---
不詳·三洲歌，三首之一 (西曲歌中，八十首之六十三)
詩題：三洲歌，三首之一
篇目：西曲歌中，八十首之六十三
朝代：不詳
作者：不詳
卷別：卷四十八：清商曲辭五
詩題解：《唐書·樂志》曰：「《三洲》，商人歌也。」《古今樂錄》曰：「《三洲歌》者，商客數游巴陵三江口往還，因共作此歌。其舊辭云：『啼將別共來。』梁天監十一年，武帝於樂壽殿道義竟留十大德法師設樂，敕人人有問，引經奉答。次問法雲：『聞法師善解音律，此歌何如？』法雲奉答：『天樂絕妙，非膚淺所聞。愚謂古辭過質，未審可改以不？』敕云：『如法師語音。』法雲曰：『應歡會而有別離，啼將別可改為歡將樂，故歌。』歌和云：『三洲斷江口，水從窈窕河傍流。歡將樂，共來長相思。』舊舞十六人，梁八人。」
詩文：送歡板橋彎，相待三山頭。遙見千幅帆，知是逐風流。
---
不詳·三洲歌，三首之三 (西曲歌中，八十首之六十五)
詩題：三洲歌，三首之三
篇目：西曲歌中，八十首之六十五
朝代：不詳
作者：不詳
卷別：卷四十八：清商曲辭五
詩題解：《唐書·樂志》曰：「《三洲》，商人歌也。」《古今樂錄》曰：「《三洲歌》者，商客數游巴陵三江口往還，因共作此歌。其舊辭云：『啼將別共來。』梁天監十一年，武帝於樂壽殿道義竟留十大德法師設樂，敕人人有問，引經奉答。次問法雲：『聞法師善解音律，此歌何如？』法雲奉答：『天樂絕妙，非膚淺所聞。愚謂古辭過質，未審可改以不？』敕云：『如法師語音。』法雲曰：『應歡會而有別離，啼將別可改為歡將樂，故歌。』歌和云：『三洲斷江口，水從窈窕河傍流。歡將樂，共來長相思。』舊舞十六人，梁八人。」
詩文：湘東酃醁酒，廣州龍頭鐺。玉樽金鏤椀，與郎雙杯行。
---
不詳·三洲歌，三首之二 (西曲歌中，八十首之六十四)
詩題：三洲歌，三首之二
篇目：西曲歌中，八十首之六十四
朝代：不詳
作者：不詳
卷別：卷四十八：清商曲辭五
詩題解：《唐書·樂志》曰：「《三洲》，商人歌也。」《古今樂錄》曰：「《三洲歌》者，商客數游巴陵三江口往還，因共作此歌。其舊辭云：『啼將別共來。』梁天監十一年，武帝於樂壽殿道義竟留十大德法師設樂，敕人人有問，引經奉答。次問法雲：『聞法師善解音律，此歌何如？』法雲奉答：『天樂絕妙，非膚淺所聞。愚謂古辭過質，未審可改以不？』敕云：『如法師語音。』法雲曰：『應歡會而有別離，啼將別可改為歡將樂，故歌。』歌和云：『三洲斷江口，水從窈窕河傍流。歡將樂，共來長相思。』舊舞十六人，梁八人。」
詩文：風流不暫停，三山隱行舟。願作比目魚，隨歡千里遊。
---
不詳·三舉酒 (晉朝饗樂章，七首之三)
詩題：三舉酒
篇目：晉朝饗樂章，七首之三
朝代：不詳
作者：不詳
卷別：卷十五：燕射歌辭三
詩文：朝野無事，寰瀛大康。聖人有作，盛禮重光。萬國執玉，千官奉觴。南山永固，地久天長。
---
不詳·上壽曲 (北齊元會大饗歌，十首之七)
詩題：上壽曲
篇目：北齊元會大饗歌，十首之七
朝代：不詳
作者：不詳
卷別：卷十四：燕射歌辭二
詩文：仰三光，奏萬壽。人皇御六氣，天地同長久。
---
不詳·上壽歌 (隋元會大饗歌，十一首之十一)
詩題：上壽歌
篇目：隋元會大饗歌，十一首之十一
朝代：不詳
作者：不詳
卷別：卷十五：燕射歌辭三
詩文：俗已乂，時又良。朝玉帛，會衣裳。基同北辰久，壽共南山長。黎元鼓腹樂未央。
---
不詳·上皇三臺 (五十三首之二)
詩題：上皇三臺
篇目：五十三首之二
朝代：不詳
作者：不詳
卷別：卷七十五：雜曲歌辭十五
詩文：不寐倦長更，披衣出戶行。月寒秋竹冷，風切夜窗聲。
---
不詳·上邪曲 (宋鼓吹鐃歌，三首之一)
詩題：上邪曲
篇目：宋鼓吹鐃歌，三首之一
朝代：不詳
作者：不詳
卷別：卷十九：鼓吹曲辭四
詩文：大竭夜烏自云何來堂吾來聲烏奚姑悟姑尊盧聖子黃尊來餭清嬰烏白日為隨來郭吾微令吾○應龍夜烏由道何來直子為烏奚如悟姑尊盧雞子聽烏虎行為來明吾微令吾○詩則夜烏道祿何來黑洛道烏奚悟如尊爾尊盧起黃華烏伯遼為國日忠雨令吾○伯遼夜烏若國何來日忠雨烏奚如悟姑尊盧面道康尊錄龍永烏赫赫福祚夜音微令吾
---
不詳·上郡歌 (歌辭三，四十四首之二)
詩題：上郡歌
篇目：歌辭三，四十四首之二
朝代：不詳
作者：不詳
卷別：卷八十五：雜歌謠辭三
詩文：大馮君，小馮君，兄弟繼踵相因循，聰明賢知惠吏民。政如魯衛德化鈞，周公、康叔猶二君。
---
不詳·中宮助祭升壇 (唐祀昊天樂章，十首之七)
詩題：中宮助祭升壇
篇目：唐祀昊天樂章，十首之七
朝代：不詳
作者：不詳
卷別：卷五：郊廟歌辭五
詩文：坤元光至德，柔訓闡皇風。《芣苡》芳聲遠，《螽斯》美化隆。叡範超千載，嘉猷備六宮。肅恭陪盛典，欽若薦禋宗。
---
不詳·二郡謠 (謠辭一，三十三首之八)
詩題：二郡謠
篇目：謠辭一，三十三首之八
朝代：不詳
作者：不詳
卷別：卷八十七：雜歌謠辭五
詩題解：《後漢書》曰：「汝南太守宗資，任功曹范滂，南陽太守成瑨，亦委功曹岑晊。范滂，字孟博。岑晊，字公孝。二郡為謠。」
詩文：汝南太守范孟博，南陽宗資主畫諾。南陽太守岑公孝，弘農成瑨但坐嘯。
---
不詳·五噫歌 (歌辭三，四十四首之七)
詩題：五噫歌
篇目：歌辭三，四十四首之七
朝代：不詳
作者：不詳
卷別：卷八十五：雜歌謠辭三
詩題解：《三輔決錄》曰：「梁鴻東出關，過京師，作五噫之歌。肅宗聞而非之，求鴻不得。」
詩文：陟彼北邙兮，噫！顧瞻帝京兮，噫！宮闕崔嵬兮，噫！民之劬勞兮，噫！遼遼未央兮，噫！
---
不詳·五神 (漢郊祀歌，二十首之十七)
詩題：五神
篇目：漢郊祀歌，二十首之十七
朝代：不詳
作者：不詳
卷別：卷一：郊廟歌辭一
詩文：五神相，包四鄰，土地廣，揚浮雲。扢嘉壇，椒蘭芳，璧玉精，垂華光。益億年，美始興，交於神，若有承。廣宣延，咸畢觴，靈輿位，偃蹇驤。卉汩臚，析奚遺？淫淥澤，汪然歸。
---
不詳·亞獻 (唐祀昊天樂章，十首之八)
詩題：亞獻
篇目：唐祀昊天樂章，十首之八
朝代：不詳
作者：不詳
卷別：卷五：郊廟歌辭五
詩文：三靈降饗，三后配神。虔敷藻奠，敬展郊禋。
---
不詳·京兆謠 (謠辭一，三十三首之九)
詩題：京兆謠
篇目：謠辭一，三十三首之九
朝代：不詳
作者：不詳
卷別：卷八十七：雜歌謠辭五
詩題解：《續漢書》曰：「李燮拜京兆，詔發西園錢。燮上封事，遂止不發。吏民愛敬，乃為此謠。」
詩文：我府君，道教舉。恩如春，威如虎。剛不吐，弱不茹。愛如母，訓如父。
---
不詳·休成樂 (宋章廟樂舞歌，十五首之十五)
詩題：休成樂
篇目：宋章廟樂舞歌，十五首之十五
朝代：不詳
作者：不詳
卷別：卷八：郊廟歌辭八
詩題解：《漢書·禮樂志》曰：「登歌再終下奏《休成之樂》，美神明既饗也。」
詩序：詣便殿
詩文：釃醴具登，嘉俎咸薦。饗洽誠陳，禮周樂遍。祝辭罷裸，序容輟縣。蹕動端庭，鑾回嚴殿。神儀駐景，華漢亭虛。八靈案衛，三祇解途。翠蓋燿澄，畢奕凝宸。玉鑣息節，金輅懷音。式誠達孝，底心肅感。追憑皇鑒，思承淵範。神錫懋祉，四緯昭明。仰福帝徽，俯齊庶生。
---
不詳·休成樂 (齊南郊樂歌，十三首之十三)
詩題：休成樂
篇目：齊南郊樂歌，十三首之十三
朝代：不詳
作者：不詳
卷別：卷二：郊廟歌辭二
詩序：還便殿
詩文：昭事上祀，饗薦具陳。回鑾轉翠，拂景翔宸。綴縣敷暢，鐘石昭融。羽炫深晷，籥曀行風。肆序輟度，肅禮停文。四金聳衛，六馭齊輪。
---
不詳·休成樂 (齊太廟樂歌，二十一首之十六)
詩題：休成樂
篇目：齊太廟樂歌，二十一首之十六
朝代：不詳
作者：不詳
卷別：卷九：郊廟歌辭九
詩序：詣便殿
詩文：睿孝式鬯，饗敬爰偏。諦容輟序，佾文靜縣。辰儀聳蹕，霄衛浮鑾。旒帟雲舒，翠華景搏。恭惟尚烈，休明再纏。國猷遠藹，昌圖聿宣。
---
不詳·作蠶絲，四首之一 (西曲歌下，一百七首之七十四)
詩題：作蠶絲，四首之一
篇目：西曲歌下，一百七首之七十四
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《作蠶絲》，倚歌也。」
詩文：柔桑感陽風，阿娜嬰蘭婦。垂條付綠葉，委體看女手。
---
不詳·作蠶絲，四首之三 (西曲歌下，一百七首之七十六)
詩題：作蠶絲，四首之三
篇目：西曲歌下，一百七首之七十六
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《作蠶絲》，倚歌也。」
詩文：績蠶初成繭，相思條女密。投身湯水中，貴得共成匹。
---
不詳·作蠶絲，四首之二 (西曲歌下，一百七首之七十五)
詩題：作蠶絲，四首之二
篇目：西曲歌下，一百七首之七十五
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《作蠶絲》，倚歌也。」
詩文：春蠶不應老，晝夜常懷絲。何惜微軀盡，纏綿自有時。
---
不詳·作蠶絲，四首之四 (西曲歌下，一百七首之七十七)
詩題：作蠶絲，四首之四
篇目：西曲歌下，一百七首之七十七
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《作蠶絲》，倚歌也。」
詩文：素絲非常質，屈折成綺羅。敢辭機杼勞，但恐花色多。
---
不詳·來儀舞 (梁太廟樂舞辭，十一首之七)
詩題：來儀舞
篇目：梁太廟樂舞辭，十一首之七
朝代：不詳
作者：不詳
卷別：卷十二：郊廟歌辭十二
詩序：獻憲祖
詩文：於赫帝命，應天順人。亭育品彙，賓禮百神。洪基永固，景命惟新。肅恭孝享，祚我生民。
---
不詳·來羅，四首之一 (西曲歌下，一百七首之二十七)
詩題：來羅，四首之一
篇目：西曲歌下，一百七首之二十七
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「倚歌也。」
詩文：鬱金黃花標，下有同心草。草生日已長，人生日就老。
---
不詳·來羅，四首之三 (西曲歌下，一百七首之二十九)
詩題：來羅，四首之三
篇目：西曲歌下，一百七首之二十九
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「倚歌也。」
詩文：故人何怨新，切少必求多。此事何足道，聽我歌來羅。
---
不詳·來羅，四首之二 (西曲歌下，一百七首之二十八)
詩題：來羅，四首之二
篇目：西曲歌下，一百七首之二十八
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「倚歌也。」
詩文：君子防未然，莫近嫌疑邊。瓜田不躡履，李下不正冠。
---
不詳·來羅，四首之四 (西曲歌下，一百七首之三十)
詩題：來羅，四首之四
篇目：西曲歌下，一百七首之三十
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「倚歌也。」
詩文：白頭不忍死，心愁皆敖然。遊戲泰始世，一日當千年。
---
不詳·俎入歌 (隋太廟歌，九首之三)
詩題：俎入歌
篇目：隋太廟歌，九首之三
朝代：不詳
作者：不詳
卷別：卷十：郊廟歌辭十
詩文：祭本用初，祀由功舉。駿奔咸會，供神有序。明酌盈樽，豐犧實俎。幽金既薦，繢錯維旅。享由明德，香非稷黍。載流嘉慶，克固鴻緒。
---
不詳·光大舞 (唐享太廟樂章，五首之五)
詩題：光大舞
篇目：唐享太廟樂章，五首之五
朝代：不詳
作者：不詳
卷別：卷十：郊廟歌辭十
詩序：獻宣皇帝
詩文：大業龍祉，徽音駿尊。潛居皇德，赫嗣天昆。展儀宗祖，重誠孝孫。春秋無極，享奏存存。
---
不詳·共戲樂，四首之一 (西曲歌下，一百七首之十六)
詩題：共戲樂，四首之一
篇目：西曲歌下，一百七首之十六
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《共戲樂》，舊舞十六人，梁八人。」
詩文：齊世方昌書軌同，萬宇獻樂列國風。
---
不詳·共戲樂，四首之三 (西曲歌下，一百七首之十八)
詩題：共戲樂，四首之三
篇目：西曲歌下，一百七首之十八
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《共戲樂》，舊舞十六人，梁八人。」
詩文：長袖翩翩若鴻驚，纖腰嫋嫋會人情。
---
不詳·共戲樂，四首之二 (西曲歌下，一百七首之十七)
詩題：共戲樂，四首之二
篇目：西曲歌下，一百七首之十七
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《共戲樂》，舊舞十六人，梁八人。」
詩文：時泰民康人物盛，腰鼓鈴柈各相競。
---
不詳·共戲樂，四首之四 (西曲歌下，一百七首之十九)
詩題：共戲樂，四首之四
篇目：西曲歌下，一百七首之十九
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《共戲樂》，舊舞十六人，梁八人。」
詩文：觀風採樂德化昌，聖皇萬壽樂未央。
---
不詳·再上 (唐太清宮樂章，十一首之四)
詩題：再上
篇目：唐太清宮樂章，十一首之四
朝代：不詳
作者：不詳
卷別：卷十一：郊廟歌辭十一
詩文：仙宗績道，我李承天。慶深虛極，符光象先。俗登仁壽，化闡蟺涓。五千貽範，億萬斯年。
---
不詳·再舉酒 (晉朝饗樂章，七首之二)
詩題：再舉酒
篇目：晉朝饗樂章，七首之二
朝代：不詳
作者：不詳
卷別：卷十五：燕射歌辭三
詩文：大明御宇，至德動天。君臣慶會，禮樂昭宣。劍佩成列，金石在縣。椒觴再獻，寶曆萬年。
---
不詳·凱安 (唐享隱太子廟樂章，五首之五)
詩題：凱安
篇目：唐享隱太子廟樂章，五首之五
朝代：不詳
作者：不詳
卷別：卷十一：郊廟歌辭十一
詩文：天步昔將開，商郊初欲踐。撫戎金陣廓，貳極瑤圖闡。雞戟遂崇儀，龍樓期好善。弄兵隳震業，啟聖隆祠典。
---
不詳·凱安 (唐昭德皇后廟樂章，九首之七)
詩題：凱安
篇目：唐昭德皇后廟樂章，九首之七
朝代：不詳
作者：不詳
卷別：卷十一：郊廟歌辭十一
詩序：武舞
詩文：辰位列四星，帝功參十亂。進賢勤內輔，扈蹕清多難。承天厚載均，並曜宵光燦。留徽藹前躅，萬古披圖煥。
---
不詳·凱安 (唐祀九宮貴神樂章，十五首之十三)
詩題：凱安
篇目：唐祀九宮貴神樂章，十五首之十三
朝代：不詳
作者：不詳
卷別：卷六：郊廟歌辭六
詩序：亞獻終獻
詩文：盛德陳萬舞，稜威暢九垓。風雲交律候，日月麗昭回。行慶休祥發，乘春和氣來。百神肅臨享，蕩蕩天門開。
---
不詳·凱安 (唐祀圓丘樂章，八首之七)
詩題：凱安
篇目：唐祀圓丘樂章，八首之七
朝代：不詳
作者：不詳
卷別：卷四：郊廟歌辭四
詩題解：《新唐書·禮樂志》曰：「貞觀初，更隋文舞曰《治康》，武舞曰《凱安》，郊廟朝會同用之。舞者各六十四人。文舞，左籥右翟，著委貌冠，黑素，絳領，廣袖，白絝，革帶，烏皮履。武舞，左干右戚，服平冕，餘同文舞。朝會則武弁，平巾幘，廣袖，金甲，豹文絝，烏皮靴。執干戚，餘同郊廟。凡初獻作文舞，亞獻、終獻作武舞，太廟降神以文舞。」及高宗崩，改《治康舞》曰《化康》，以避諱也。《舊書·樂志》曰：「《凱安舞》，貞觀中造，凡有六變：一變象龍興參野，二變象克靖關中，三變象東夷賓服，四變象江淮寧謐，五變象獫狁讋服，六變復位以崇，象兵還振旅。亦如周之《大武》，六成樂止。」按貞觀禮，享郊廟日，文舞奏《豫和》《順和》《永和》等樂。麟德二年十月，文舞改用《功成慶善樂》，武舞改用《神功破陣樂》，并改器服。後以《慶善樂》不可降神，《破陣樂》不入雅樂，復用《治康》《凱安》如故。
詩序：武舞
詩文：昔在炎運終，中華亂無象。酆郊赤烏見，邙山黑雲上。大賚下周車，禁暴開殷網。幽明同叶贊，鼎祚齊天壤。
---
不詳·凱安 (唐祀圓丘樂章，十一首之九)
詩題：凱安
篇目：唐祀圓丘樂章，十一首之九
朝代：不詳
作者：不詳
卷別：卷五：郊廟歌辭五
詩序：武舞
詩文：馨香惟后德，明命光天保。肅和崇皇靈，陳信表皇道。玉鏚初蹈厲，金匏既靜好。
---
不詳·凱安 (唐祀昊天樂章，十首之十)
詩題：凱安
篇目：唐祀昊天樂章，十首之十
朝代：不詳
作者：不詳
卷別：卷五：郊廟歌辭五
詩文：堂堂聖祖興，赫赫昌基泰。戎車盟津偃，玉帛塗山會。舜日啟祥暉，堯雲卷征旆。風猷被有截，聲教覃無外。
---
不詳·凱容宣烈樂 (齊明堂樂歌，十五首之八)
詩題：凱容宣烈樂
篇目：齊明堂樂歌，十五首之八
朝代：不詳
作者：不詳
卷別：卷二：郊廟歌辭二
詩序：初獻
詩文：釃醴具登，嘉俎咸薦。饗洽誠陳，禮周樂遍。祝辭罷裸，序容輟縣。蹕動端庭，鑾回嚴殿。神儀駐景，華漢高虛。八靈案衛，三祇解途。翠蓋耀澄，罼帟凝晨。玉𨮗息節，金輅懷音。式誠達孝，厎心肅感。追憑皇鑒，思承淵範。神錫懋祉，四緯昭明。仰福帝徽，俯齊庶生。
---
不詳·凱容樂 (齊太廟樂歌，二十一首之七)
詩題：凱容樂
篇目：齊太廟樂歌，二十一首之七
朝代：不詳
作者：不詳
卷別：卷九：郊廟歌辭九
詩序：廣陵丞室
詩文：國昭惟茂，帝穆惟崇。登祥緯遠，締世景融。紛綸睿緒，菴蔚王風。明進厥始，濬哲文終。
---
不詳·凱容樂 (齊太廟樂歌，二十一首之九)
詩題：凱容樂
篇目：齊太廟樂歌，二十一首之九
朝代：不詳
作者：不詳
卷別：卷九：郊廟歌辭九
詩序：淮陰令室
詩文：嚴宗正典，崇饗肇禋。九章既飾，三清既陳。昭恭皇祖，承假徽神。貞祐伊協，卿藹是鄰。
---
不詳·凱容樂 (齊太廟樂歌，二十一首之八)
詩題：凱容樂
篇目：齊太廟樂歌，二十一首之八
朝代：不詳
作者：不詳
卷別：卷九：郊廟歌辭九
詩序：太中大夫室
詩文：瓊條夤蔚，瓊源浚照。懋矣皇烈，載挺明劭。永言敬思，式恭惟教。休途良乂，榮光有耀。
---
不詳·凱容樂 (齊太廟樂歌，二十一首之十)
詩題：凱容樂
篇目：齊太廟樂歌，二十一首之十
朝代：不詳
作者：不詳
卷別：卷九：郊廟歌辭九
詩序：即丘令室
詩文：肅惟敬祀，潔事參薌。環袨像綴，緬密絲簧。明明烈祖，尚錫龍光。粵《雅》于姬，伊《頌》在商。
---
不詳·凱容樂 (齊太廟樂歌，二十一首之十一)
詩題：凱容樂
篇目：齊太廟樂歌，二十一首之十一
朝代：不詳
作者：不詳
卷別：卷九：郊廟歌辭九
詩序：太常卿室
詩文：神宮懋鄴，明寢昌基。德凝羽綴，道鬯容辭。假我帝緒，懿我皇維。昭大之載，國齊之祺。
---
不詳·凱容樂 (齊太廟樂歌，二十一首之十三)
詩題：凱容樂
篇目：齊太廟樂歌，二十一首之十三
朝代：不詳
作者：不詳
卷別：卷九：郊廟歌辭九
詩序：昭皇后室
詩文：月靈誕慶，雲瑞開祥。道茂淵柔，德表徽章。粹訓宸中，儀形宙外。容蹈凝華，金羽傳藹。
---
不詳·凱容舞 (陳太廟舞辭，七首之一)
詩題：凱容舞
篇目：陳太廟舞辭，七首之一
朝代：不詳
作者：不詳
卷別：卷九：郊廟歌辭九
詩序：步兵室
詩文：於赫皇祖，宮牆高嶷。邁彼厥初，成茲峻極。縵樂簡簡，閟寢翼翼。裸饗若存，惟靈靡測。
---
不詳·凱容舞 (陳太廟舞辭，七首之三)
詩題：凱容舞
篇目：陳太廟舞辭，七首之三
朝代：不詳
作者：不詳
卷別：卷九：郊廟歌辭九
詩序：懷安室
詩文：選辰崇饗，飾禮嚴敬。靡愛牲牢，兼馨粢盛。明明列祖，龍光遠映。肇我王風，形斯舞詠。
---
不詳·凱容舞 (陳太廟舞辭，七首之二)
詩題：凱容舞
篇目：陳太廟舞辭，七首之二
朝代：不詳
作者：不詳
卷別：卷九：郊廟歌辭九
詩序：正員室
詩文：昭哉上德，浚彼洪源。道光前訓，慶流後昆。神猷緬邈，清廟斯存。以享以祀，惟祖惟尊。
---
不詳·凱容舞 (陳太廟舞辭，七首之五)
詩題：凱容舞
篇目：陳太廟舞辭，七首之五
朝代：不詳
作者：不詳
卷別：卷九：郊廟歌辭九
詩序：太常室
詩文：肇跡締基，義摽鴻篆。恭惟載德，瓊源方闡。享薦三清，筵陳四璉。增我堂構，式敷帝典。
---
不詳·凱容舞 (陳太廟舞辭，七首之四)
詩題：凱容舞
篇目：陳太廟舞辭，七首之四
朝代：不詳
作者：不詳
卷別：卷九：郊廟歌辭九
詩序：成安室
詩文：道遙積慶，德遠昌基。永言祖武，致享從思。九章停列，八舞迴墀。靈其降止，百福來綏。
---
不詳·初舉酒文同樂 (晉朝饗樂章，七首之一)
詩題：初舉酒文同樂
篇目：晉朝饗樂章，七首之一
朝代：不詳
作者：不詳
卷別：卷十五：燕射歌辭三
詩文：赫矣昌運，明哉聖皇。文興墜典，禮復舊章。鴛鸞濟濟，鳥獸蹌蹌。一人有慶，萬福無疆。
---
不詳·別鶴操 (四十七首之二十五)
詩題：別鶴操
篇目：四十七首之二十五
朝代：不詳
作者：不詳
卷別：卷五十八：琴曲歌辭二
詩題解：崔豹《古今注》曰：「《別鶴操》，商陵牧子所作也。娶妻五年而無子，父兄將為之改娶。妻聞之，中夜起，倚戶而悲嘯。牧子聞之，愴然而悲，乃援琴而歌。後人因為樂章焉。」《琴譜》曰：「琴曲有四大曲，《別鶴操》其一也。」
詩文：雙鶴俱起時，徘徊滄海間。長弄若天漢，輕軀似雲懸。幽客時結侶，提攜遊三山【提攜到三山】。青繳凌瑤臺，丹蘿籠紫煙。海上疾風急，三山多雲霧。散亂一相失，驚孤不得住。緬然日月馳，遠矣絕音儀【已矣絕音儀】。有願而不遂，無怨以生離。鹿鳴在深草，蟬鳴隱高枝。心自有所懷【心自有所存】，旁人那得知。
---
不詳·前溪歌，七首之一 (吳聲歌曲二，一百一十二首之四十四)
詩題：前溪歌，七首之一
篇目：吳聲歌曲二，一百一十二首之四十四
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：憂思出門倚，逢郎前溪度。莫作流水心，引新都捨故。
---
不詳·前溪歌，七首之七 (吳聲歌曲二，一百一十二首之五十)
詩題：前溪歌，七首之七
篇目：吳聲歌曲二，一百一十二首之五十
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：黃葛生爛熳，誰能斷葛根。寧斷嬌兒乳，不斷郎殷勤。
---
不詳·前溪歌，七首之三 (吳聲歌曲二，一百一十二首之四十六)
詩題：前溪歌，七首之三
篇目：吳聲歌曲二，一百一十二首之四十六
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：前溪滄浪映，通波澄淥清。聲弦傳不絕，千載寄汝名，永與天地并。
---
不詳·前溪歌，七首之二 (吳聲歌曲二，一百一十二首之四十五)
詩題：前溪歌，七首之二
篇目：吳聲歌曲二，一百一十二首之四十五
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：為家不鑿井，擔瓶下前溪。開穿亂漫下，但聞林鳥啼。
---
不詳·前溪歌，七首之五 (吳聲歌曲二，一百一十二首之四十八)
詩題：前溪歌，七首之五
篇目：吳聲歌曲二，一百一十二首之四十八
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：逍遙獨桑頭，東北無廣親。黃瓜是小草，春風何足嘆【春風何處嘆】，憶汝涕交零。
---
不詳·前溪歌，七首之六 (吳聲歌曲二，一百一十二首之四十九)
詩題：前溪歌，七首之六
篇目：吳聲歌曲二，一百一十二首之四十九
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：黃葛結蒙籠，生在洛溪邊。花落逐水去，何當順流還，還亦不復鮮。
---
不詳·前溪歌，七首之四 (吳聲歌曲二，一百一十二首之四十七)
詩題：前溪歌，七首之四
篇目：吳聲歌曲二，一百一十二首之四十七
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：逍遙獨桑頭，北望東武亭。黃瓜被山側，春風感郎情。
---
不詳·劉君歌 (歌辭三，四十四首之十七)
詩題：劉君歌
篇目：歌辭三，四十四首之十七
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「劉陶，舉孝廉，除順陽長。縣多姦猾，陶到官，按發若神。以病免，吏民思而歌之。」
詩文：邑然不樂，思我劉君。何時復來，安此下民。
---
不詳·劍南臣 (七十四首之二十四)
詩題：劍南臣
篇目：七十四首之二十四
朝代：不詳
作者：不詳
卷別：卷八十：近代曲辭二
詩文：不分君恩斷，觀妝視鏡中。容華尚春日，嬌愛已秋風。枕席臨窗曉，屏帷對月空。年年後庭樹，芳悴在深宮。
---
不詳·匈奴歌 (歌辭二，四十七首之三十七)
詩題：匈奴歌
篇目：歌辭二，四十七首之三十七
朝代：不詳
作者：不詳
卷別：卷八十四：雜歌謠辭二
詩題解：《十道志》曰：「焉支、祁連二山，皆美水草。匈奴失之，乃作此歌。」《漢書》曰：「元狩二年春，霍去病將萬騎出隴西，討匈奴，過焉支山千有餘里。其夏，又攻祁連山，捕首虜甚多。」「祁連山即天山，匈奴呼天為祁連，故曰祁連山。焉支山即燕支山也。」
詩文：失我焉支山，令我婦女無顏色。失我祁連山，使我六畜不蕃息。
---
不詳·北軍歌 (歌辭四，四十八首之二十七)
詩題：北軍歌
篇目：歌辭四，四十八首之二十七
朝代：不詳
作者：不詳
卷別：卷八十六：雜歌謠辭四
詩題解：《南史》曰：「梁臨川靖惠王宏為揚州刺史。天監中，武帝詔都督諸軍侵魏。宏以帝之介弟，所領皆器甲精新，軍容甚盛，北人以為百數十年所未之有。軍次洛口，前軍剋梁城。諸將欲乘勝深入，宏聞魏援近，畏懦不敢進，召諸將欲議旋師。呂僧珍曰：『知難而退，不亦善乎！』停軍不進。魏人知其不武，遺以巾幗。北軍乃歌之，歌云韋武，謂韋叡也。」
詩文：不畏蕭娘與呂姥，但畏合肥有韋武。
---
不詳·北齊太上時童謠 (謠辭一，三十三首之二十一)
詩題：北齊太上時童謠
篇目：謠辭一，三十三首之二十一
朝代：不詳
作者：不詳
卷別：卷八十七：雜歌謠辭五
詩文：千金買藥園，中有芙蓉樹。破家不分明，蓮子隨它去。
---
不詳·北齊後主武平中童謠，二首之一 (謠辭三，五十一首之二十八)
詩題：北齊後主武平中童謠，二首之一
篇目：謠辭三，五十一首之二十八
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「武平二年童謠，小兒唱訖，一時拍手，云『殺卻』。至七月二十五日，御史中丞琅邪王儼執士開，送於南臺而斬之。是歲又有童謠，而七月士開被誅。九月，琅邪王遇害。十一月，趙彥深出為西兗州刺史。」
詩文：和士開，七月三十日，將你向南臺。
---
不詳·北齊後主武平中童謠，二首之二 (謠辭三，五十一首之二十九)
詩題：北齊後主武平中童謠，二首之二
篇目：謠辭三，五十一首之二十九
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「武平二年童謠，小兒唱訖，一時拍手，云『殺卻』。至七月二十五日，御史中丞琅邪王儼執士開，送於南臺而斬之。是歲又有童謠，而七月士開被誅。九月，琅邪王遇害。十一月，趙彥深出為西兗州刺史。」
詩文：七月刈禾傷早，九月喫糕正好，十月洗蕩飯甕，十一月出卻趙老。
---
不詳·北齊後主武平初童謠 (謠辭三，五十一首之二十七)
詩題：北齊後主武平初童謠
篇目：謠辭三，五十一首之二十七
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「武平元年童謠。按其年四月，隴東王胡長仁謀遣刺客殺和士開，事露，反為士開所譖而死。」
詩文：狐截尾，你欲除我我除你。
---
不詳·北齊後主武平末童謠 (謠辭三，五十一首之三十)
詩題：北齊後主武平末童謠
篇目：謠辭三，五十一首之三十
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「武平末有童謠。時穆后母子淫辟，干預朝政，時人患之。穆后小字黃花，尋逢齊亡，欲落之應也。」
詩文：黃花勢欲落，清尊但滿酌。
---
不詳·北齊文宣時謠 (謠辭三，五十一首之二十六)
詩題：北齊文宣時謠
篇目：謠辭三，五十一首之二十六
朝代：不詳
作者：不詳
卷別：卷八十九：雜歌謠辭七
詩題解：《北史·齊本紀》曰：「文宣時謠。按帝以午年生，故曰『馬子』。三臺，石季龍舊居，故曰『石室』。三千六百日，十年也。文宣在位十年，果如謠言。」
詩文：馬子入石室，三千六百日。
---
不詳·北齊文武舞歌，四首之一：文舞階步辭 (雅舞，二十五首之十六)
詩題：北齊文武舞歌，四首之一：文舞階步辭
篇目：雅舞，二十五首之十六
朝代：不詳
作者：不詳
卷別：卷五十二：舞曲歌辭一
詩題解：《隋書·樂志》曰：「北齊元會大饗奏文武二舞，二舞將作，並先設階步焉。」
詩文：我后降德，肇峻皇基。搖鈴大號，振鐸命期。雲行雨洽，天臨地持。茫茫區宇，萬代一時。文來武肅，成定於茲。象容則舞，歌德言詩。鏘鏘金石，列列匏絲。鳳儀龍至，樂我雍熙。
---
不詳·北齊文武舞歌，四首之三：武舞階步辭 (雅舞，二十五首之十八)
詩題：北齊文武舞歌，四首之三：武舞階步辭
篇目：雅舞，二十五首之十八
朝代：不詳
作者：不詳
卷別：卷五十二：舞曲歌辭一
詩題解：《隋書·樂志》曰：「北齊元會大饗奏文武二舞，二舞將作，並先設階步焉。」
詩文：大齊統曆，天鑒孔昭。金人降泛，火鳳來巢。眇均虞德，干戚降苗。夙沙攻主，歸我軒朝。禮符揖讓，樂契《咸》《韶》。蹈揚惟序，律度時調。
---
不詳·北齊文武舞歌，四首之二：文舞辭 (雅舞，二十五首之十七)
詩題：北齊文武舞歌，四首之二：文舞辭
篇目：雅舞，二十五首之十七
朝代：不詳
作者：不詳
卷別：卷五十二：舞曲歌辭一
詩題解：《隋書·樂志》曰：「北齊元會大饗奏文武二舞，二舞將作，並先設階步焉。」
詩文：皇天有命，歸我大齊。受茲華玉，爰錫玄珪。奄家環海，實子蒸黎。圖開實匣，檢封芝泥。無思不順，自東徂西。教南暨朔，罔敢或攜。比日之明，如天之大。神化之洽，率土無外。眇眇舟車，華戎畢會。祠我春秋，服我冠帶。儀協震象，樂均天籟。蹈武在庭，其容藹藹。
---
不詳·北齊文武舞歌，四首之四：武舞辭 (雅舞，二十五首之十九)
詩題：北齊文武舞歌，四首之四：武舞辭
篇目：雅舞，二十五首之十九
朝代：不詳
作者：不詳
卷別：卷五十二：舞曲歌辭一
詩題解：《隋書·樂志》曰：「北齊元會大饗奏文武二舞，二舞將作，並先設階步焉。」
詩文：天眷橫流，宅心玄聖。祖功宗德，重光襲映。我皇恭己，誕膺靈命。宇外斯燭，域中咸鏡。悠悠率土，時惟保定。微微動植，莫違其性。仁豐庶物，施洽群生。海寧洛變，契此休明。雅宣茂烈，頌紀英聲。鏗鍠鐘鼓，掩抑簫笙。歌之不足，舞以禮成。鑠矣王度，緬邁千齡。
---
不詳·北齊末鄴中童謠 (謠辭三，五十一首之三十一)
詩題：北齊末鄴中童謠
篇目：謠辭三，五十一首之三十一
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「北齊末鄴中有童謠。未幾，周師入鄴。」
詩文：金作掃帚玉作把，淨掃殿屋迎西家。
---
不詳·北齊武定中童謠 (謠辭三，五十一首之二十五)
詩題：北齊武定中童謠
篇目：謠辭三，五十一首之二十五
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「武定中有童謠。按高者，齊姓也。澄，文襄名。五年神武崩，摧折之應。七年文襄遇盜所害，澄滅之徵也。」
詩文：百尺高竿摧折，水底然燈澄滅。
---
不詳·北齊鄴都童謠 (謠辭三，五十一首之二十四)
詩題：北齊鄴都童謠
篇目：謠辭三，五十一首之二十四
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「齊神武始移都于鄴，時有童謠。按魏孝靜帝者，清河王之子也。后則神武之女。鄴都宮室未備，即逢禪代，作窠未成之效也。孝靜尋崩，文宣以后為太原長公主，降於楊愔。時婁后尚在，故言寄書於父母。新婦子，斥后也。」
詩文：可憐青雀子，飛入鄴城裏。作窠猶未成，舉頭失鄉里。寄書與父母，好看新婦子。
---
不詳·南土謠 (謠辭一，三十三首之十四)
詩題：南土謠
篇目：謠辭一，三十三首之十四
朝代：不詳
作者：不詳
卷別：卷八十七：雜歌謠辭五
詩題解：王隱《晉書》曰：「杜預為鎮南大將軍，都督荊州諸軍事，南土美而謠之。」
詩文：後世無叛由杜翁，孰識智名與勇功。
---
不詳·卿雲歌，三首之一 (歌辭一，三十八首之二)
詩題：卿雲歌，三首之一
篇目：歌辭一，三十八首之二
朝代：不詳
作者：不詳
卷別：卷八十三：雜歌謠辭一
詩文：卿雲爛兮，糺縵縵兮。日月光華，旦復旦兮。
---
不詳·卿雲歌，三首之三 (歌辭一，三十八首之四)
詩題：卿雲歌，三首之三
篇目：歌辭一，三十八首之四
朝代：不詳
作者：不詳
卷別：卷八十三：雜歌謠辭一
詩題解：《尚書大傳》曰：「舜將禪禹，於時俊乂百工相和而歌《卿雲》。帝乃唱之曰『卿雲爛兮』；八伯咸進，稽首曰『明明上天』；帝乃再歌曰『日月有常』。」《史記·天官書》曰：「若煙非煙，若雲非雲，郁郁紛紛，蕭索輪囷，是謂慶雲。」慶雲即卿雲，蓋和氣也。舜時有之，故美之而作歌。
詩文：日月有常，星辰有行。四時順經，萬姓允誠。於予論樂，配天之靈。遷于賢善，莫不咸聽。鼚乎鼓之，軒乎舞之，精華已竭，褰裳去之。
---
不詳·同和 (唐享太廟樂章，十四首之七)
詩題：同和
篇目：唐享太廟樂章，十四首之七
朝代：不詳
作者：不詳
卷別：卷十：郊廟歌辭十
詩序：送文舞迎武舞
詩文：惟聖配天敷盛禮，惟天為大闡洪名。恭禋展敬光先德，蘋藻申虔表志誠。
---
不詳·后皇 (漢郊祀歌，二十首之十五)
詩題：后皇
篇目：漢郊祀歌，二十首之十五
朝代：不詳
作者：不詳
卷別：卷一：郊廟歌辭一
詩文：后皇嘉壇，立玄黃服，物發冀州，兆蒙祉福。沇沇四塞，遐狄合處，經營萬億，咸遂厥宇。
---
不詳·君子行 (平調曲三，四十五首之一)
詩題：君子行
篇目：平調曲三，四十五首之一
朝代：不詳
作者：不詳
卷別：卷三十二：相和歌辭七
詩題解：《樂府解題》曰：「古辭云『君子防未然』，蓋言遠嫌疑也。又有《君子有所思行》，辭旨與此不同。」
詩文：君子防未然，不處嫌疑間。瓜田不納履，李下不正冠。嫂叔不親授，長幼不比肩。勞謙得其柄，和光甚獨難。周公下白屋，吐哺不及餐。一沐三握髮，後世稱聖賢。
---
不詳·君臣同慶樂 (唐凱樂歌辭，四首之四)
詩題：君臣同慶樂
篇目：唐凱樂歌辭，四首之四
朝代：不詳
作者：不詳
卷別：卷二十：鼓吹曲辭五
詩文：主聖開昌曆，臣忠奉大猷。君看偃革後，便是太平秋。
---
不詳·吳人歌 (歌辭三，四十四首之二十七)
詩題：吳人歌
篇目：歌辭三，四十四首之二十七
朝代：不詳
作者：不詳
卷別：卷八十五：雜歌謠辭三
詩題解：《晉書》曰：「鄧攸為吳郡栽，載米之官，俸祿無所受，唯飲吳水而已。及去郡，百姓數千人留牽攸船，不得進，乃以小舟夜中發去，吳人歌之。」
詩文：紞如打五鼓，雞鳴天欲曙。鄧侯挽不來，謝令推不去。
---
不詳·吳孫亮初白鼉鳴童謠 (謠辭二，四十四首之二十五)
詩題：吳孫亮初白鼉鳴童謠
篇目：謠辭二，四十四首之二十五
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「吳孫亮初，公安有白鼉鳴童謠。按南郡城可長生者，有急，易以逃也。明年，諸葛恪敗，弟融鎮公安，亦見襲。融刮金印龜，服之而死。鼉有鱗介，甲兵之象也。」
詩文：白鼉鳴，龜背平，南郡城中可長生，守死不去義無成。
---
不詳·吳孫亮初童謠 (謠辭二，四十四首之二十四)
詩題：吳孫亮初童謠
篇目：謠辭二，四十四首之二十四
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「吳孫亮初童謠。按成子閣者，反語石子堈也。鉤絡，鉤帶也。及諸葛恪死，果以葦席裹身，篾束其腰，投之石子堈。後聽恪故吏收葬，求之此堈云。」
詩文：吁汝恪，何若若，蘆葦單衣篾鉤絡，於何相求成子閣。
---
不詳·吳孫晧初童謠 (謠辭二，四十四首之二十七)
詩題：吳孫晧初童謠
篇目：謠辭二，四十四首之二十七
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「吳孫晧初童謠。按晧尋遷都武昌，民泝流供給，咸怨毒焉。」
詩文：寧飲建業水，不食武昌魚。寧還建業死，不止武昌居。
---
不詳·吳孫晧天紀中童謠 (謠辭二，四十四首之二十八)
詩題：吳孫晧天紀中童謠
篇目：謠辭二，四十四首之二十八
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「吳孫晧天紀中童謠。晉武帝聞之，加王濬龍驤將軍。及征吳，江西眾軍無過者，而王濬先定秣陵。
詩文：阿童復阿童，銜刀游渡江。不畏岸上虎，但畏水中龍。
---
不詳·吳謠 (謠辭一，三十三首之十一)
詩題：吳謠
篇目：謠辭一，三十三首之十一
朝代：不詳
作者：不詳
卷別：卷八十七：雜歌謠辭五
詩題解：《吳志》曰：「周瑜少精意於音樂，雖三爵之後，其有闕誤，瑜必知之，知之必顧，故時人謠云。」
詩文：曲有誤，周郎顧。
---
不詳·周初童謠 (謠辭三，五十一首之三十二)
詩題：周初童謠
篇目：謠辭三，五十一首之三十二
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「周初有童謠。按靜帝，隋氏之甥，既遜位而崩，諸舅強盛。」
詩文：白楊樹頭金雞鳴，祇有阿舅無外甥。
---
不詳·周宣帝歌 (歌辭五，十四首之十四)
詩題：周宣帝歌
篇目：歌辭五，十四首之十四
朝代：不詳
作者：不詳
卷別：卷八十七：雜歌謠辭五
詩題解：《隋書·五行志》曰：「周宣帝與宮人夜中連臂蹋踶而歌。」
詩文：自知身命促，把燭夜行遊。
---
不詳·咸寧舞 (唐享太廟樂章，十一首之十一)
詩題：咸寧舞
篇目：唐享太廟樂章，十一首之十一
朝代：不詳
作者：不詳
卷別：卷十一：郊廟歌辭十一
詩序：獻昭宗
詩文：於鑠丕嗣，惟帝之光。羽籥象德，金石薦祥。聖系無極，景命永昌。神降上哲，維天配長。
---
不詳·咸陽王歌 (歌辭四，四十八首之三十一)
詩題：咸陽王歌
篇目：歌辭四，四十八首之三十一
朝代：不詳
作者：不詳
卷別：卷八十六：雜歌謠辭四
詩題解：《北史》曰：「後魏咸陽王禧謀逆伏誅，後宮人為之歌，其歌遂流於江表。」
詩文：可憐咸陽王，奈何作事誤？金床玉几不能眠，夜起踏霜露。洛水湛湛彌岸長，行人那得度？
---
不詳·咸順 (周宗廟樂舞辭，十四首之八)
詩題：咸順
篇目：周宗廟樂舞辭，十四首之八
朝代：不詳
作者：不詳
卷別：卷十二：郊廟歌辭十二
詩序：酌獻登歌
詩文：萬舞咸列，三階克清。貫珠一倡，擊石九成。盈觴雖酌，靈坐無形。永懷我祖，達其孝誠。
---
不詳·唐中和初童謠 (謠辭三，五十一首之五十)
詩題：唐中和初童謠
篇目：謠辭三，五十一首之五十
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「中和初有此童謠。」按《舊書》：「中和四年，黃巢既敗，以其殘眾東走。李克用追擊，至濟陰而還。賊散於兗、鄆，黃巢入泰山，至狼虎谷，為其將林言所殺。」
詩文：黃巢走，泰山東，死在翁家翁。
---
不詳·唐中宗時童謠 (謠辭三，五十一首之四十)
詩題：唐中宗時童謠
篇目：謠辭三，五十一首之四十
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「安樂公主於洺州造安樂寺，時有童謠。」按《舊書》：「安樂公主，中宗幼女，韋皇后所生。初降武崇訓，崇訓死，降武延秀。所造安樂佛寺，擬於宮掖，巧妙過之。」
詩文：可憐安樂寺，了了樹頭懸。
---
不詳·唐乾符中童謠 (謠辭三，五十一首之四十九)
詩題：唐乾符中童謠
篇目：謠辭三，五十一首之四十九
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「乾符六年童謠也。」
詩文：八月無霜塞草青，將軍騎馬步空城。漢家天子西巡狩，猶向江東更索兵。
---
不詳·唐僖宗時童謠 (謠辭三，五十一首之四十八)
詩題：唐僖宗時童謠
篇目：謠辭三，五十一首之四十八
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「僖宗時有此童謠。」按《舊書》云：「軟符中仍歲凶荒，人飢為盜，河南尤甚。曹州人王仙芝、尚君長，聚盜起於濮陽，攻剽城邑，陷曹、濮、鄆等州。五年，仙芝敗，而黃巢之眾攻江西云。」
詩文：金色蝦蟆爭努眼，翻卻曹州天下反。
---
不詳·唐元和初童謠 (謠辭三，五十一首之四十五)
詩題：唐元和初童謠
篇目：謠辭三，五十一首之四十五
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「元和初童謠，既畢乃轉身曰：『舞了也。』」按《舊書·志》云：「為十年六月三日，武元衡為盜所害之應。」本傳云：「『打麥』，謂打麥時也。『麥打』，謂暗中突擊也。『三三三』，謂六月三日也。既而旋其袖曰『舞了也』，謂元衡之卒也。」
詩文：打麥，麥打。三三三，舞了也。
---
不詳·唐咸通中童謠 (謠辭三，五十一首之四十六)
詩題：唐咸通中童謠
篇目：謠辭三，五十一首之四十六
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「懿宗咸通七年童謠也。」
詩文：草青青，被嚴霜。鵲始後，看顛狂。
---
不詳·唐咸通末成都童謠 (謠辭三，五十一首之四十七)
詩題：唐咸通末成都童謠
篇目：謠辭三，五十一首之四十七
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「咸通十四年，成都有童謠。是歲，歲陰在巳，明年在午。巳，蛇也。午，馬也」
詩文：咸通癸巳，出無所之。蛇去馬來，道路稍開。頭無片瓦，地有殘灰。
---
不詳·唐天寶中京師謠 (謠辭一，三十三首之三十三)
詩題：唐天寶中京師謠
篇目：謠辭一，三十三首之三十三
朝代：不詳
作者：不詳
卷別：卷八十七：雜歌謠辭五
詩題解：《唐書》曰：「李峴為京兆尹，甚著聲績。天寶中，連雨六十餘日。宰臣楊國忠惡其不附己，以雨災歸京兆尹，乃出為長沙太守。時京師米麥踴貴，百姓為之謠。其為政得人心如此。」
詩文：欲得米麥賤，無過追李峴。
---
不詳·唐天寶中幽州謠 (謠辭三，五十一首之四十三)
詩題：唐天寶中幽州謠
篇目：謠辭三，五十一首之四十三
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「天寶中，幽州有此謠也。」
詩文：舊來誇戴竿，今日不堪看。但看五月裏，清水河邊見契丹。
---
不詳·唐天寶中童謠 (謠辭三，五十一首之四十二)
詩題：唐天寶中童謠
篇目：謠辭三，五十一首之四十二
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「天寶中，安祿山未反時童謠。」按《舊書》：「天寶十四載，祿山以范陽叛。明年，竊號燕國。」 
詩文：燕燕飛上天，天下女兒鋪白氈，氈上有千錢。
---
不詳·唐德宗時童謠 (謠辭三，五十一首之四十四)
詩題：唐德宗時童謠
篇目：謠辭三，五十一首之四十四
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「朱泚未敗前兩月有童謠。」按《舊書》：「建中四年，朱泚以涇原兵叛，僭號曰大秦，明年改號曰漢。是歲六月，兵敗而死。」
詩文：一隻箸，兩頭朱。五六月，化為蛆。
---
不詳·唐景龍中謠 (謠辭三，五十一首之四十一)
詩題：唐景龍中謠
篇目：謠辭三，五十一首之四十一
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「景龍中民謠也。」按《會要》：「東都聖善寺，神龍初，中宗為武太后追福所造，景龍中復增廣焉。」
詩文：可憐聖善寺，身著綠毛衣。牽來河裏飲，踏殺鯉魚兒。
---
不詳·唐武后時童謠 (謠辭三，五十一首之三十八)
詩題：唐武后時童謠
篇目：謠辭三，五十一首之三十八
朝代：不詳
作者：不詳
卷別：卷八十九：雜歌謠辭七
詩文：紅綠復裙長，千里萬里聞香。
---
不詳·唐武德初童謠 (謠辭三，五十一首之三十四)
詩題：唐武德初童謠
篇目：謠辭三，五十一首之三十四
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「竇建德未敗時，有此謠也。」
詩文：豆入牛口，勢不得久。
---
不詳·唐永淳初童謠 (謠辭三，五十一首之三十六)
詩題：唐永淳初童謠
篇目：謠辭三，五十一首之三十六
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「高宗永淳元年童謠。是歲七月，東都大雨，人多殍殕。」
詩文：新禾不入箱，新麥不入場。迨及八九月，狗吠空垣牆。
---
不詳·唐神龍中謠 (謠辭三，五十一首之三十九)
詩題：唐神龍中謠
篇目：謠辭三，五十一首之三十九
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「中宗神龍以後民謠。按『山南』，唐也。『烏鵲窠』者，人居寡也。『山北』，胡也。『金駱駝』者，虜獲而重載也。」
詩文：山南烏鵲窠，山北金駱駝。鐮柯不鑿孔，斧子不施柯。
---
不詳·唐貞觀中高昌國童謠 (謠辭三，五十一首之三十五)
詩題：唐貞觀中高昌國童謠
篇目：謠辭三，五十一首之三十五
朝代：不詳
作者：不詳
卷別：卷八十九：雜歌謠辭七
詩題解：《唐書》曰：「貞觀中，高昌國有此童謠。其國王文泰使人捕其初唱者，不能得。」《帝紀》曰：「十三年，以侯君集為交河道行軍大總管，帥師伐高昌。十四年平之，以其地置西州，又置安西都護府。」
詩文：高昌兵馬如霜雪，漢家兵馬如日月。日月照霜雪，回首自消滅。
---
不詳·唐高宗永淳中童謠 (謠辭三，五十一首之三十七)
詩題：唐高宗永淳中童謠
篇目：謠辭三，五十一首之三十七
朝代：不詳
作者：不詳
卷別：卷八十九：雜歌謠辭七
詩題解：《新唐書·五行志》曰：「高宗自調露中欲封嵩山，屬突厥叛而止。後又欲封，以吐蕃入寇遂停。時有童謠。」按《舊書》：「武后自封岱之後，勸帝封中嶽。每下詔草儀注，即歲饑、邊事警急而止。永淳中，既至山下，未及行禮，遘疾還宮而崩。」
詩文：嵩山凡幾層，不畏登不得。但恐不得登，三度徵兵馬，傍道打騰騰。
---
不詳·商音 (隋五郊歌，五首之四)
詩題：商音
篇目：隋五郊歌，五首之四
朝代：不詳
作者：不詳
卷別：卷四：郊廟歌辭四
詩文：西成肇節，盛德在秋。三農稍已，九穀行收。金氣肅殺，商威飂戾。嚴風鼓莖，繁霜殞蒂。厲兵詰暴，敕法慎刑。明神降嘏，國步惟寧。
---
不詳·善勝舞 (周宗廟樂舞辭，十四首之十二)
詩題：善勝舞
篇目：周宗廟樂舞辭，十四首之十二
朝代：不詳
作者：不詳
卷別：卷十二：郊廟歌辭十二
詩題解：《五代史·樂志》曰：「周廣順元年，改郊廟朝會舞名，乃改漢《治安》為《政和之舞》，《振德》為《善勝之舞》，《觀象》為《崇德之舞》，《講功》為《象成之舞》。」
詩序：武舞
詩文：聖祖累功，福鍾來裔。持羽執干，舞文不廢。
---
不詳·善慶舞 (周宗廟樂舞辭，十四首之五)
詩題：善慶舞
篇目：周宗廟樂舞辭，十四首之五
朝代：不詳
作者：不詳
卷別：卷十二：郊廟歌辭十二
詩序：義祖室
詩文：卜世長，帝祚昌。定中國，服四方。修明祀，從舊章。奏激楚，轉清商。羅俎豆，列簪裳。歌纍纍，容皇皇。望來格，降休祥。祝敢告，壽無疆。
---
不詳·嘆疆場 (七十四首之二十六)
詩題：嘆疆場
篇目：七十四首之二十六
朝代：不詳
作者：不詳
卷別：卷八十：近代曲辭二
詩題解：《樂苑》曰：「《嘆疆場》，宮調曲也。」
詩文：聞道行人至，妝梳對鏡臺。淚痕猶尚在，笑靨自然開。
---
不詳·嘉胙樂 (齊明堂樂歌，十五首之十四)
詩題：嘉胙樂
篇目：齊明堂樂歌，十五首之十四
朝代：不詳
作者：不詳
卷別：卷二：郊廟歌辭二
詩序：受福酒
詩文：禮薦洽，福祚昌。聖皇膺嘉祐，帝業凝休祥。居極乘景運，宅德瑞中王。澄明臨四奧，精華延八鄉。洞海同聲憓，澈宇麗乾光。靈慶纏世祉，鴻烈永無疆。
---
不詳·嘉薦樂 (宋章廟樂舞歌，十五首之四)
詩題：嘉薦樂
篇目：宋章廟樂舞歌，十五首之四
朝代：不詳
作者：不詳
卷別：卷八：郊廟歌辭八
詩序：薦豆呈毛血
詩文：肇禋戒祀，禮容咸舉。六典飾文，九司昭序。牲柔既昭，犧剛既陳。恭滌惟清，敬事惟神。加籩再御，兼俎重薦。節動軒越，聲流金縣。奕奕閟幄，亹亹嚴闈。潔誠夕鑒，端服晨暉。聖靈戾止，翊我皇則。上綏四宇，下洋萬國。永言孝饗，孝饗有容。儐僚贊列，肅肅雍雍。
---
不詳·嘉薦樂 (齊南郊樂歌，十三首之三)
詩題：嘉薦樂
篇目：齊南郊樂歌，十三首之三
朝代：不詳
作者：不詳
卷別：卷二：郊廟歌辭二
詩序：薦豆呈毛血
詩文：我恭我享，惟孟之春。以孝以敬，立我烝民。青壇奄靄，翠幙端凝。嘉俎重薦，兼藉再升。設業設虡，展容玉庭。肇禋配祀，克對上靈。
---
不詳·嘉薦樂 (齊太廟樂歌，二十一首之三)
詩題：嘉薦樂
篇目：齊太廟樂歌，二十一首之三
朝代：不詳
作者：不詳
卷別：卷九：郊廟歌辭九
詩序：薦豆呈毛血
詩文：清思眑眑，閟寢微微。恭言載感，肅若有希。芬俎具陳，嘉薦兼列。凝馨煙颺，分炤星哲。睿靈式降，協我帝道。上澄五緯，下陶八表。
---
不詳·嘉薦樂，二首之一 (齊明堂樂歌，十五首之四)
詩題：嘉薦樂，二首之一
篇目：齊明堂樂歌，十五首之四
朝代：不詳
作者：不詳
卷別：卷二：郊廟歌辭二
詩序：薦豆呈毛血
詩文：肇禋戒祀，禮容咸舉。六典飾文，九司炤序。牲柔既昭，犧剛既陳。恭滌惟清，敬事惟神。加籩再御，兼俎兼薦。節動軒越，聲流金縣。
---
不詳·嘉薦樂，二首之二 (齊明堂樂歌，十五首之五)
詩題：嘉薦樂，二首之二
篇目：齊明堂樂歌，十五首之五
朝代：不詳
作者：不詳
卷別：卷二：郊廟歌辭二
詩序：薦豆呈毛血
詩文：奕奕閟幄，亹亹嚴闈。潔誠夕鑒，端服晨暉。聖靈戾止，翊我皇則。上綏四宇，下洋萬國。永言孝饗，孝饗有容，儐僚贊列，肅肅雍雍。
---
不詳·嚴和 (唐享太廟樂章，十四首之一)
詩題：嚴和
篇目：唐享太廟樂章，十四首之一
朝代：不詳
作者：不詳
卷別：卷十：郊廟歌辭十
詩序：迎神
詩文：肅肅清廟，赫赫玄猷。功高萬古。化奄十洲。中興丕業，上荷天休。祗奉先構，禮被懷柔。
---
不詳·四舉酒 (晉朝饗樂章，七首之四)
詩題：四舉酒
篇目：晉朝饗樂章，七首之四
朝代：不詳
作者：不詳
卷別：卷十五：燕射歌辭三
詩文：八表歡無事，三秋賀有成。照臨同日遠，渥澤並雲行。河變千年色，山呼萬歲聲。願修封岱禮，方以稱文明。
---
不詳·回紇 (七十四首之三十四)
詩題：回紇
篇目：七十四首之三十四
朝代：不詳
作者：不詳
卷別：卷八十：近代曲辭二
詩題解：《樂苑》曰：「《回紇》，商調曲也。」
詩文：曾聞瀚海使難通，幽閨少婦罷裁縫。緬想邊庭征戰苦，誰能對鏡治愁容。久戍人將老，須臾變作白頭翁。
---
不詳·團扇郎 (吳聲歌曲二，一百一十二首之七十)
詩題：團扇郎
篇目：吳聲歌曲二，一百一十二首之七十
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：團扇復團扇，持許自遮面。憔悴無復理，羞與郎相見。
---
不詳·坤元 (唐昭德皇后廟樂章，九首之四)
詩題：坤元
篇目：唐昭德皇后廟樂章，九首之四
朝代：不詳
作者：不詳
卷別：卷十一：郊廟歌辭十一
詩序：酌獻
詩文：於穆先后，儷聖稱崇。母臨萬宇，道被六宮。昌時協慶，理內成功。殷薦明德，傳芳國風。
---
不詳·坤貞 (唐儀坤廟樂章，十二首之七)
詩題：坤貞
篇目：唐儀坤廟樂章，十二首之七
朝代：不詳
作者：不詳
卷別：卷十一：郊廟歌辭十一
詩序：昭成皇后室
詩文：乾道既亨，坤元以貞。肅雍攸在，輔佐斯成。外睦九族，內光一庭。克生叡哲，祚我休明。欽若徽範，悠哉淑靈。建茲清宮，于彼上京。縮茅以獻，潔秬惟馨。實受其福，期乎億齡。
---
不詳·塗山歌 (歌辭一，三十八首之五)
詩題：塗山歌
篇目：歌辭一，三十八首之五
朝代：不詳
作者：不詳
卷別：卷八十三：雜歌謠辭一
詩題解：《吳越春秋》曰：「禹年三十未娶，行塗山，恐時暮失嗣，辭云：『吾之娶也，必有應也。』乃有白狐九尾造於禹，禹曰：『白者，吾之服也；九尾者，王之證也。』於是塗山之人歌之。禹因娶塗山，謂之女嬌。」
詩文：綏綏白狐，九尾龐龐。我家嘉夷，來賓為王。成于家室，我都攸昌。天人之際，於茲則行，明矣哉！
---
不詳·塞姑 (七十四首之二十七)
詩題：塞姑
篇目：七十四首之二十七
朝代：不詳
作者：不詳
卷別：卷八十：近代曲辭二
詩文：昨日盧梅塞口，整見諸人鎮守。都護三年不歸，折盡江邊楊柳。
---
不詳·壽和 (唐享太廟樂章，十一首之八)
詩題：壽和
篇目：唐享太廟樂章，十一首之八
朝代：不詳
作者：不詳
卷別：卷十：郊廟歌辭十
詩序：飲福
詩文：八音斯奏，三獻畢陳。寶祚惟永，暉光日新。
---
不詳·壽和 (唐昭德皇后廟樂章，九首之五)
詩題：壽和
篇目：唐昭德皇后廟樂章，九首之五
朝代：不詳
作者：不詳
卷別：卷十一：郊廟歌辭十一
詩序：飲福
詩文：工祝致告，徽音不遐。酒醴咸旨，馨香具嘉。受釐獻祉，永慶邦家。
---
不詳·壽和 (唐祀九宮貴神樂章，十五首之十)
詩題：壽和
篇目：唐祀九宮貴神樂章，十五首之十
朝代：不詳
作者：不詳
卷別：卷六：郊廟歌辭六
詩序：酌獻
詩文：時文哲后，肅事嚴禋。馨我明德，饗于貴神。大庖載盈，旨酒斯醇。精意所屬，期於利人。
---
不詳·壽和 (唐祀圓丘樂章，八首之五)
詩題：壽和
篇目：唐祀圓丘樂章，八首之五
朝代：不詳
作者：不詳
卷別：卷四：郊廟歌辭四
詩序：酌獻飲福
詩文：八音斯奏，三獻畢陳。寶祚惟永，暉光日新。
---
不詳·壽和 (唐祀圓丘樂章，十一首之七)
詩題：壽和
篇目：唐祀圓丘樂章，十一首之七
朝代：不詳
作者：不詳
卷別：卷五：郊廟歌辭五
詩序：飲福樂
詩文：崇崇泰畤，肅肅嚴禋。粢盛既潔，金石畢陳。上帝來享，介福爰臻。受釐合福，寶祚惟新。
---
不詳·壽和 (唐祀圓丘樂章，十一首之五)
詩題：壽和
篇目：唐祀圓丘樂章，十一首之五
朝代：不詳
作者：不詳
卷別：卷五：郊廟歌辭五
詩序：酌獻
詩文：六變爰闋，八階載虔。祐我皇祚，於萬斯年。
---
不詳·壽和 (唐祀圓丘樂章，十一首之六)
詩題：壽和
篇目：唐祀圓丘樂章，十一首之六
朝代：不詳
作者：不詳
卷別：卷五：郊廟歌辭五
詩序：獻配座
詩文：於赫聖祖，龍飛晉陽。厎定萬國，奄有四方。功格上下，道冠農黃。郊天配享，德合無疆。
---
不詳·壽陽樂，九首之一 (西曲歌下，一百七首之六十五)
詩題：壽陽樂，九首之一
篇目：西曲歌下，一百七首之六十五
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：可憐八公山，在壽陽，別後莫相忘。
---
不詳·壽陽樂，九首之七 (西曲歌下，一百七首之七十一)
詩題：壽陽樂，九首之七
篇目：西曲歌下，一百七首之七十一
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：長淮何爛漫，路悠悠，得當樂忘憂。
---
不詳·壽陽樂，九首之三 (西曲歌下，一百七首之六十七)
詩題：壽陽樂，九首之三
篇目：西曲歌下，一百七首之六十七
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：梁長曲水流，明如鏡，雙林與郎照。
---
不詳·壽陽樂，九首之九 (西曲歌下，一百七首之七十三)
詩題：壽陽樂，九首之九
篇目：西曲歌下，一百七首之七十三
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：銜淚出傷門，壽陽去，必還當幾載。
---
不詳·壽陽樂，九首之二 (西曲歌下，一百七首之六十六)
詩題：壽陽樂，九首之二
篇目：西曲歌下，一百七首之六十六
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：東臺百餘尺，凌風雲，別後不忘君。
---
不詳·壽陽樂，九首之五 (西曲歌下，一百七首之六十九)
詩題：壽陽樂，九首之五
篇目：西曲歌下，一百七首之六十九
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：籠窗取涼風，彈素琴，一嘆復一吟。
---
不詳·壽陽樂，九首之八 (西曲歌下，一百七首之七十二)
詩題：壽陽樂，九首之八
篇目：西曲歌下，一百七首之七十二
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：上我長瀨橋，望歸路，秋風停欲度。
---
不詳·壽陽樂，九首之六 (西曲歌下，一百七首之七十)
詩題：壽陽樂，九首之六
篇目：西曲歌下，一百七首之七十
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：夜相思，望不來，人樂我獨愁。
---
不詳·壽陽樂，九首之四 (西曲歌下，一百七首之六十八)
詩題：壽陽樂，九首之四
篇目：西曲歌下，一百七首之六十八
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《壽陽樂》者，宋南平穆王為豫州所作也。舊舞十六人，梁八人。」按其歌辭，蓋敘傷別望歸之思。南平穆王即劉鑠也。
詩文：辭家遠行去，空為君，明知歲月駛。
---
不詳·夏人歌，二首之一 (歌辭一，三十八首之六)
詩題：夏人歌，二首之一
篇目：歌辭一，三十八首之六
朝代：不詳
作者：不詳
卷別：卷八十三：雜歌謠辭一
詩題解：《尚書大傳》曰：「夏人飲酒，醉者持不醉者，不醉者持醉者，而歌曰：『盍歸乎薄，薄亦大矣。』伊伊退而更曰：『覺兮較兮，吾大命格兮。去不善而就善，何不樂兮。』薄，湯之都，言當歸湯也。」《韓詩外傳》曰：「桀為酒池糟堤，縱靡靡之樂，一鼓而牛飲者三千。群臣皆相持而歌。」
詩文：江水沛兮，舟楫敗兮。我王廢兮，趣歸於亳，亳亦大兮。
---
不詳·夏人歌，二首之二 (歌辭一，三十八首之七)
詩題：夏人歌，二首之二
篇目：歌辭一，三十八首之七
朝代：不詳
作者：不詳
卷別：卷八十三：雜歌謠辭一
詩題解：《尚書大傳》曰：「夏人飲酒，醉者持不醉者，不醉者持醉者，而歌曰：『盍歸乎薄，薄亦大矣。』伊伊退而更曰：『覺兮較兮，吾大命格兮。去不善而就善，何不樂兮。』薄，湯之都，言當歸湯也。」《韓詩外傳》曰：「桀為酒池糟堤，縱靡靡之樂，一鼓而牛飲者三千。群臣皆相持而歌。」
詩文：樂兮樂兮，四牡驕兮。六轡沃兮，去不善而從善，何不樂兮？
---
不詳·夏侯歌 (歌辭四，四十八首之三十)
詩題：夏侯歌
篇目：歌辭四，四十八首之三十
朝代：不詳
作者：不詳
卷別：卷八十六：雜歌謠辭四
詩題解：《梁書》曰：「夏侯夔為豫州刺史，於蒼陵立堰，溉田千餘頃，境內賴之。夔兄亶先居此任，兄弟並有恩惠，百姓歌之。夔在州七年，遠近多親附。」
詩文：我之有州，賴彼夏侯。前兄後弟，布政優優。
---
不詳·夕月諴夏 (隋朝日夕月歌，二首之二)
詩題：夕月諴夏
篇目：隋朝日夕月歌，二首之二
朝代：不詳
作者：不詳
卷別：卷四：郊廟歌辭四
詩文：澄輝燭地域，流耀鏡天儀。曆草隨弦長，珠胎逐望虧。成形表蟾兔，竊藥資王母。西郊禮既成，幽壇福惟厚。
---
不詳·夜夜曲 (四十首之十二)
詩題：夜夜曲
篇目：四十首之十二
朝代：不詳
作者：不詳
卷別：卷七十六：雜曲歌辭十六
詩題解：《夜夜曲》，梁沈約所作也。梁《樂府解題》曰：「《夜夜曲》，傷獨處也。」
詩文：愁人夜獨傷，滅燭臥蘭房。只恐多情月，旋來照妾床。
---
不詳·夜度娘 (西曲歌下，一百七首之五十一)
詩題：夜度娘
篇目：西曲歌下，一百七首之五十一
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《夜度娘》，倚歌也。」
詩文：夜來冒霜雪，晨去履風波。雖得敘微情，奈儂身苦何。
---
不詳·夜黃 (西曲歌下，一百七首之五十)
詩題：夜黃
篇目：西曲歌下，一百七首之五十
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《夜黃》，倚歌也。」
詩文：湖中百種鳥，半雌半是雄。鴛鴦逐野鴨，恐畏不成雙。
---
不詳·大合舞 (梁太廟樂舞辭，十一首之五)
詩題：大合舞
篇目：梁太廟樂舞辭，十一首之五
朝代：不詳
作者：不詳
卷別：卷十二：郊廟歌辭十二
詩序：獻肅祖
詩文：於穆皇祖，濬哲雍熙。美溢中夏，化被南陲。后稷累德，公劉創基。肇興九廟，樂合來儀。
---
不詳·大基舞 (唐享太廟樂章，十一首之五)
詩題：大基舞
篇目：唐享太廟樂章，十一首之五
朝代：不詳
作者：不詳
卷別：卷十：郊廟歌辭十
詩序：獻景皇帝
詩文：猗與祖業，皇矣帝先。翦商德厚，封唐慶延。在姬猶稷，方晉逾宣。基我鼎運，於斯萬年。
---
不詳·大子夜歌，二首之一 (吳聲歌曲二，一百一十二首之十八)
詩題：大子夜歌，二首之一
篇目：吳聲歌曲二，一百一十二首之十八
朝代：不詳
作者：不詳
卷別：卷四十五：清商曲辭二
詩文：歌謠數百種，子夜最可憐。慷慨吐清音，明轉出天然。
---
不詳·大子夜歌，二首之二 (吳聲歌曲二，一百一十二首之十九)
詩題：大子夜歌，二首之二
篇目：吳聲歌曲二，一百一十二首之十九
朝代：不詳
作者：不詳
卷別：卷四十五：清商曲辭二
詩文：絲竹發歌響，假器揚清音。不知歌謠妙，聲勢出口心。
---
不詳·大成舞 (唐享太廟樂章，十一首之六)
詩題：大成舞
篇目：唐享太廟樂章，十一首之六
朝代：不詳
作者：不詳
卷別：卷十：郊廟歌辭十
詩序：獻元皇帝
詩文：周稱王季，晉美帝文。明明盛德，穆穆齊芬。藏用四履，屈道參分。鏗鏘鐘石，載紀鴻勳。
---
不詳·大明舞 (唐享太廟樂章，十一首之七)
詩題：大明舞
篇目：唐享太廟樂章，十一首之七
朝代：不詳
作者：不詳
卷別：卷十：郊廟歌辭十
詩題解：《唐會要》曰：「貞觀十四年，詔用顏師古等議，高祖廟奏《大明之舞》，取《易》曰『大明終始，六位時成』，《詩》有《大明之篇》稱『文王有明德』也。」
詩序：獻高祖
詩文：五紀更運，三正遞升。勳、華既沒，禹、湯勃興。神武命代，靈睠是膺。望雲彰德，察緯告徵。上紐天維，下安地軸。徵師涿野，萬國咸服。偃伯靈臺，九官允穆。殊域委賮，懷生介福。大禮既飾，大樂已和。黑章擾囿，赤字浮河。功宣載籍，德被詠歌。克昌厥後，百祿是荷。
---
不詳·大會行禮歌 (宋四廂樂歌，五首之二)
詩題：大會行禮歌
篇目：宋四廂樂歌，五首之二
朝代：不詳
作者：不詳
卷別：卷十四：燕射歌辭二
詩文：大哉皇宋，長發其祥。纂系在漢，統源伊唐。德之克明，休有烈光。配天作極，辰居四方。○皇矣我后，聖德通靈。有命自天，誕受休禎。龍飛紫極，造我宋京。光宅宇宙，赫赫明明。
---
不詳·天地 (漢郊祀歌，二十首之八)
詩題：天地
篇目：漢郊祀歌，二十首之八
朝代：不詳
作者：不詳
卷別：卷一：郊廟歌辭一
詩題解：《漢書·禮樂志》曰：「丞相匡衡奏罷『黼繡周張』，更定詩曰『肅若舊典』。」
詩文：天地並況，惟予有慕，爰熙紫壇，思求厥路。恭承禋祀，縕豫為紛，黼繡周張，承神至尊。千童羅舞成八溢，合好效歡虞泰一。九歌畢奏斐然殊，鳴琴竽瑟會軒朱。璆磬金鼓，靈其有喜，百官濟濟，各敬其事。盛牲實俎進聞膏，神奄留，臨須搖。長麗前掞光耀明，寒暑不忒況皇章。展詩應律鋗玉鳴，函宮吐角激徵清。發梁揚羽申以商，造茲新音永久長。聲氣遠條鳳鳥翔，神夕奄虞蓋孔享。
---
不詳·天門 (漢郊祀歌，二十首之十二)
詩題：天門
篇目：漢郊祀歌，二十首之十二
朝代：不詳
作者：不詳
卷別：卷一：郊廟歌辭一
詩文：天門開，詄蕩蕩，穆並騁，以臨饗。光夜燭，德信著，靈寖鴻，長生豫。太朱涂廣，夷石為堂，飾玉梢以舞歌，體招搖若永望。星留俞，塞隕光，照紫幄，珠熉黃。幡比翄回集，貳雙飛常羊。月穆穆以金波，日華耀以宣明。假清風軋忽，激長至重觴。神裴回若留放，殣冀親以肆章。函蒙祉福常若期，寂漻上天知厥時。泛泛滇滇從高斿，殷勤此路臚所求。佻正嘉吉弘以昌，休嘉砰隱溢四方。惠精厲意逝九閡，紛云六幕浮大海。
---
不詳·天馬，二首之一 (漢郊祀歌，二十首之十)
詩題：天馬，二首之一
篇目：漢郊祀歌，二十首之十
朝代：不詳
作者：不詳
卷別：卷一：郊廟歌辭一
詩題解：《漢書·武帝紀》曰：「元鼎四年秋，馬生渥窪水中，作《天馬之歌》。」「太初四年春，貳師將軍李廣利斬大宛王首，獲汗血馬來，作《西極天馬之歌》。」《禮樂志》曰：《天馬歌》，「元狩三年，馬生渥窪水中作。」李斐曰：「南陽新野有暴利長，武帝時遭刑，屯田燉煌界。數於渥窪水旁見群野馬，中有奇者，與凡馬異，來飲此水。利長先作土人，持勒靽於水旁。後馬玩習。久之，代土人持勒靽，收得其馬，獻之。欲神異之，雲從水中出也。」《西域傳》曰：「大宛國多善馬，馬汗血，言其先，天馬子也。」應劭雲：「大宛有天馬種，蹏蹋石汗血。蹋石者，謂蹋石而有跡，言其蹏堅利。汗血者，謂汗從前肩髆出，如血。號一日千里也。」《張騫傳》曰：「漢武帝初發書《易》曰：『神馬當從西北來。』得烏孫馬好，名曰天馬。及得宛馬，汗血，益壯。更名烏孫馬曰西極馬，宛馬曰天馬雲。」按《史記·樂書》稱「武帝伐大宛，得千里馬，名蒲梢。作歌曰：『天馬來兮從西極，經萬裏兮歸有德。承靈威兮降外國，涉流沙兮四夷服。』」與此不同。
詩文：太一況，天馬下，霑赤汗，沫流赭。志俶儻，精權奇，籋浮雲，晻上馳。體容與，迣萬裏，今安匹，龍為友。
---
不詳·天馬，二首之二 (漢郊祀歌，二十首之十一)
詩題：天馬，二首之二
篇目：漢郊祀歌，二十首之十一
朝代：不詳
作者：不詳
卷別：卷一：郊廟歌辭一
詩題解：《漢書·武帝紀》曰：「元鼎四年秋，馬生渥窪水中，作《天馬之歌》。」「太初四年春，貳師將軍李廣利斬大宛王首，獲汗血馬來，作《西極天馬之歌》。」《禮樂志》曰：《天馬歌》，「元狩三年，馬生渥窪水中作。」李斐曰：「南陽新野有暴利長，武帝時遭刑，屯田燉煌界。數於渥窪水旁見群野馬，中有奇者，與凡馬異，來飲此水。利長先作土人，持勒靽於水旁。後馬玩習。久之，代土人持勒靽，收得其馬，獻之。欲神異之，雲從水中出也。」《西域傳》曰：「大宛國多善馬，馬汗血，言其先，天馬子也。」應劭雲：「大宛有天馬種，蹏蹋石汗血。蹋石者，謂蹋石而有跡，言其蹏堅利。汗血者，謂汗從前肩髆出，如血。號一日千里也。」《張騫傳》曰：「漢武帝初發書《易》曰：『神馬當從西北來。』得烏孫馬好，名曰天馬。及得宛馬，汗血，益壯。更名烏孫馬曰西極馬，宛馬曰天馬雲。」按《史記·樂書》稱「武帝伐大宛，得千里馬，名蒲梢。作歌曰：『天馬來兮從西極，經萬裏兮歸有德。承靈威兮降外國，涉流沙兮四夷服。』」與此不同。
詩文：天馬徠，從西極，涉流沙，九夷服。天馬徠，出泉水，虎脊兩，化若鬼。天馬徠，曆無草，徑千里，循東道。天馬徠，執徐時，將搖舉，誰與期？天馬徠，開遠門，竦予身，逝昆侖。天馬徠，龍之媒，遊閶闔，觀玉臺。
---
不詳·太原府君歌 (隋太廟歌，九首之四)
詩題：太原府君歌
篇目：隋太廟歌，九首之四
朝代：不詳
作者：不詳
卷別：卷十：郊廟歌辭十
詩文：締基發祥，肇源興慶。迺仁迺哲，克明克令。庸宣國圖，善流人詠。開我皇業，七百同盛。
---
不詳·太和 (唐祀九宮貴神樂章，十五首之七)
詩題：太和
篇目：唐祀九宮貴神樂章，十五首之七
朝代：不詳
作者：不詳
卷別：卷六：郊廟歌辭六
詩序：皇帝行
詩文：帝在靈壇，大明登光。天回雲粹，穆穆皇皇。金奏九夏，圭陳八薌。曠哉動植，如熙春陽。
---
不詳·太和 (唐祀圓丘樂章，八首之二)
詩題：太和
篇目：唐祀圓丘樂章，八首之二
朝代：不詳
作者：不詳
卷別：卷四：郊廟歌辭四
詩序：皇帝行
詩文：穆穆我后，道應千齡。登三處大，得一居貞。禮唯崇德，樂以和聲。百神仰止，天下文明。
---
不詳·太和 (唐祀圓丘樂章，十一首之二)
詩題：太和
篇目：唐祀圓丘樂章，十一首之二
朝代：不詳
作者：不詳
卷別：卷五：郊廟歌辭五
詩序：皇帝行
詩文：郊壇齋帝，禮樂祠天。丹青寰宇，宮徵山川。神祇畢降，行止重旋。融融穆穆，納祉洪延。
---
不詳·太和 (唐祀圓丘樂章，十一首之十一)
詩題：太和
篇目：唐祀圓丘樂章，十一首之十一
朝代：不詳
作者：不詳
卷別：卷五：郊廟歌辭五
詩序：還大次
詩文：六成既闋，三薦云終。神心具醉，聖敬愈崇。受釐皇邸，迴蹕帷宮。穰穰之福，永永無窮。
---
不詳·太和 (唐祀昊天樂章，十首之二)
詩題：太和
篇目：唐祀昊天樂章，十首之二
朝代：不詳
作者：不詳
卷別：卷五：郊廟歌辭五
詩序：皇帝行
詩文：恭臨寶位，肅奉瑤圖。恆思解網，每軫泣辜。德慚巢、燧，化劣唐、虞。期我良弼，式贊嘉謨。
---
不詳·太和舞 (唐享太廟樂章，五首之三)
詩題：太和舞
篇目：唐享太廟樂章，五首之三
朝代：不詳
作者：不詳
卷別：卷十：郊廟歌辭十
詩序：獻中宗
詩文：廣樂既備，嘉薦既新。述先惟德，孝饗惟親。七獻具舉，五齊畢陳。錫茲祚福，於萬斯春。
---
不詳·太祖歌 (隋太廟歌，九首之七)
詩題：太祖歌
篇目：隋太廟歌，九首之七
朝代：不詳
作者：不詳
卷別：卷十：郊廟歌辭十
詩文：深仁冥著，至道潛敷。皇矣太祖，耀名天衢。翦商隆祚，奄宅隋區。有命既集，誕開靈符。
---
不詳·女兒子，二首之一 (西曲歌下，一百七首之二十五)
詩題：女兒子，二首之一
篇目：西曲歌下，一百七首之二十五
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《女兒子》，倚歌也。」
詩文：巴東三峽猿鳴悲，夜鳴三聲淚沾衣。
---
不詳·女兒子，二首之二 (西曲歌下，一百七首之二十六)
詩題：女兒子，二首之二
篇目：西曲歌下，一百七首之二十六
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《女兒子》，倚歌也。」
詩文：我欲上蜀蜀水難，蹋蹀珂頭腰環環。
---
不詳·始基樂恢祚舞 (北齊享廟樂辭，十八首之九)
詩題：始基樂恢祚舞
篇目：北齊享廟樂辭，十八首之九
朝代：不詳
作者：不詳
卷別：卷九：郊廟歌辭九
詩序：吏部尚書室
詩文：顯允盛德，隆我前構。瑤源彌瀉，瓊根愈秀。誕惟有族，丕緒克茂。大業崇新，洪基增舊。
---
不詳·始基樂恢祚舞 (北齊享廟樂辭，十八首之八)
詩題：始基樂恢祚舞
篇目：北齊享廟樂辭，十八首之八
朝代：不詳
作者：不詳
卷別：卷九：郊廟歌辭九
詩序：司空公室
詩文：克明克俊，祖武惟昌。業弘營土，聲被海方。有流厥德，終耀其光。明神幽贊，景祚攸長。
---
不詳·始基樂恢祚舞 (北齊享廟樂辭，十八首之十)
詩題：始基樂恢祚舞
篇目：北齊享廟樂辭，十八首之十
朝代：不詳
作者：不詳
卷別：卷九：郊廟歌辭九
詩序：奏州使君室
詩文：祖德丕顯，明哲知幾。豹變東國，鵲起西歸。禮申官次，命改朝衣。敬思孝享，多福無違。
---
不詳·始基樂恢祚舞 (北齊享廟樂辭，十八首之十一)
詩題：始基樂恢祚舞
篇目：北齊享廟樂辭，十八首之十一
朝代：不詳
作者：不詳
卷別：卷九：郊廟歌辭九
詩序：太尉司貞公室
詩文：兆靈有業，潛德無聲。韜光戢耀，貫幽洞冥。道弘舒卷，施博藏行。緬追歲事，夜遽不寧。
---
不詳·始基樂恢祚舞 (北齊享廟樂辭，十八首之十二)
詩題：始基樂恢祚舞
篇目：北齊享廟樂辭，十八首之十二
朝代：不詳
作者：不詳
卷別：卷九：郊廟歌辭九
詩序：文穆帝室
詩文：皇皇祖德，穆穆其風。語默自己，明叡在躬。荷天之錫，聖表克隆。高山作矣，寶祚其崇。離光旦旦，載煥載融。感薦惟永，神保無窮。
---
不詳·始興王歌 (歌辭四，四十八首之二十九)
詩題：始興王歌
篇目：歌辭四，四十八首之二十九
朝代：不詳
作者：不詳
卷別：卷八十六：雜歌謠辭四
詩題解：《南史》曰：「梁始興忠武王憺為都督、荊州刺史。時天監初，軍旅之後，公私匱乏。憺厲精為政，廣闢屯田，減省力役，供其窮困，辭訟者皆立待符教，決於俄頃，曹無留事，下無滯獄。後徵還朝，而民歌之。荊土方言謂父謂爹，故歌云『人之爹』也。」
詩文：始興王，人之爹。赴人急，如水火，何時復來哺乳我。
---
不詳·婆羅門 (七十四首之二十九)
詩題：婆羅門
篇目：七十四首之二十九
朝代：不詳
作者：不詳
卷別：卷八十：近代曲辭二
詩題解：《樂苑》曰：「《婆羅門》，商調曲。開元中，西涼府節度楊敬述進。」《唐會要》曰：「天寶十三載，改《婆羅門》為《霓裳羽衣》。」
詩文：迴樂峰前沙似雪，受降城外月如霜。不知何處吹蘆管，一夜征人盡望鄉。
---
不詳·子夜警歌，二首之一 (吳聲歌曲二，一百一十二首之二十)
詩題：子夜警歌，二首之一
篇目：吳聲歌曲二，一百一十二首之二十
朝代：不詳
作者：不詳
卷別：卷四十五：清商曲辭二
詩文：鏤椀傳綠酒，雕爐薰紫煙。誰知苦寒調，共作白雪弦。
---
不詳·子夜警歌，二首之二 (吳聲歌曲二，一百一十二首之二十一)
詩題：子夜警歌，二首之二
篇目：吳聲歌曲二，一百一十二首之二十一
朝代：不詳
作者：不詳
卷別：卷四十五：清商曲辭二
詩文：恃愛如欲進，含羞出不前。朱口發豔歌，玉指弄嬌弦。
---
不詳·子夜變歌，三首之一 (吳聲歌曲二，一百一十二首之二十二)
詩題：子夜變歌，三首之一
篇目：吳聲歌曲二，一百一十二首之二十二
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「六變諸曲，皆因事製歌。」《古今樂錄》曰：「《子夜變歌》前作持子送，後作歡娛我送。《子夜警歌》無送聲，仍作變，故呼為變頭，謂六變之首也。」
詩文：人傳歡負情，我自未常見。三更開門去，始知子夜變。
---
不詳·子夜變歌，三首之三 (吳聲歌曲二，一百一十二首之二十四)
詩題：子夜變歌，三首之三
篇目：吳聲歌曲二，一百一十二首之二十四
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「六變諸曲，皆因事製歌。」《古今樂錄》曰：「《子夜變歌》前作持子送，後作歡娛我送。《子夜警歌》無送聲，仍作變，故呼為變頭，謂六變之首也。」
詩文：歲月如流邁，行已及素秋。蟋蟀吟堂前，惆悵使儂愁。
---
不詳·子夜變歌，三首之二 (吳聲歌曲二，一百一十二首之二十三)
詩題：子夜變歌，三首之二
篇目：吳聲歌曲二，一百一十二首之二十三
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「六變諸曲，皆因事製歌。」《古今樂錄》曰：「《子夜變歌》前作持子送，後作歡娛我送。《子夜警歌》無送聲，仍作變，故呼為變頭，謂六變之首也。」
詩文：歲月如流邁，春盡秋已至。熒熒條上花，零落何乃駛。
---
不詳·孟珠，十首之一 (西曲歌下，一百七首之三十七)
詩題：孟珠，十首之一
篇目：西曲歌下，一百七首之三十七
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：人言孟珠富，信實金滿堂。龍頭銜九花，玉釵明月璫。
---
不詳·孟珠，十首之七 (西曲歌下，一百七首之四十三)
詩題：孟珠，十首之七
篇目：西曲歌下，一百七首之四十三
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：陽春二三月，正是養蠶時。那得不相怨，其再許儂來。
---
不詳·孟珠，十首之三 (西曲歌下，一百七首之三十九)
詩題：孟珠，十首之三
篇目：西曲歌下，一百七首之三十九
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：人言春複著，我言未渠央。暫出後湖看，蒲菰如許長。
---
不詳·孟珠，十首之九 (西曲歌下，一百七首之四十五)
詩題：孟珠，十首之九
篇目：西曲歌下，一百七首之四十五
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：適聞梅作花，花落已成子。杜鵑繞林啼，思從心下起。
---
不詳·孟珠，十首之二 (西曲歌下，一百七首之三十八)
詩題：孟珠，十首之二
篇目：西曲歌下，一百七首之三十八
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：陽春二三月，草與水同色。攀條摘香花，言是歡氣息。
---
不詳·孟珠，十首之五 (西曲歌下，一百七首之四十一)
詩題：孟珠，十首之五
篇目：西曲歌下，一百七首之四十一
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：陽春二三月，草與水同色。道逢游冶郎，恨不早相識。
---
不詳·孟珠，十首之八 (西曲歌下，一百七首之四十四)
詩題：孟珠，十首之八
篇目：西曲歌下，一百七首之四十四
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：將歡期三更，合冥歡如何。走馬放蒼鷹，飛馳赴郎期。
---
不詳·孟珠，十首之六 (西曲歌下，一百七首之四十二)
詩題：孟珠，十首之六
篇目：西曲歌下，一百七首之四十二
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：望歡四五年，實情將懊惱。原得無人處，回身與郎抱。
---
不詳·孟珠，十首之十 (西曲歌下，一百七首之四十六)
詩題：孟珠，十首之十
篇目：西曲歌下，一百七首之四十六
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：可憐景陽山，苕苕百尺樓。上有明天子，麟鳳戲中游。
---
不詳·孟珠，十首之四 (西曲歌下，一百七首之四十)
詩題：孟珠，十首之四
篇目：西曲歌下，一百七首之四十
朝代：不詳
作者：不詳
卷別：卷四十九：清商曲辭六
詩題解：一曰《丹陽孟珠歌》。《古今樂錄》曰：「《孟珠》十曲，二曲，倚歌八曲。舊舞十六人，梁八人。」
詩文：揚州石榴花，摘插雙襟中。葳蕤當憶我，莫持豔他儂。
---
不詳·安東平，五首之一 (西曲歌下，一百七首之二十)
詩題：安東平，五首之一
篇目：西曲歌下，一百七首之二十
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《安東平》，舊舞十六人，梁八人。」
詩文：淒淒烈烈，北風為雪。船道不通，步道斷絕。
---
不詳·安東平，五首之三 (西曲歌下，一百七首之二十二)
詩題：安東平，五首之三
篇目：西曲歌下，一百七首之二十二
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《安東平》，舊舞十六人，梁八人。」
詩文：微物雖輕，拙手所作。餘有三丈，為郎別厝。
---
不詳·安東平，五首之二 (西曲歌下，一百七首之二十一)
詩題：安東平，五首之二
篇目：西曲歌下，一百七首之二十一
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《安東平》，舊舞十六人，梁八人。」
詩文：吳中細布，闊幅長度。我有一端，與郎作袴。
---
不詳·安東平，五首之五 (西曲歌下，一百七首之二十四)
詩題：安東平，五首之五
篇目：西曲歌下，一百七首之二十四
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《安東平》，舊舞十六人，梁八人。」
詩文：東平劉生，復感人情。與郎相知，當解千齡。
---
不詳·安東平，五首之四 (西曲歌下，一百七首之二十三)
詩題：安東平，五首之四
篇目：西曲歌下，一百七首之二十三
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《安東平》，舊舞十六人，梁八人。」
詩文：制為輕巾，以奉故人。不持作好，與郎拭塵。
---
不詳·宋元嘉中魏地童謠 (謠辭三，五十一首之十四)
詩題：宋元嘉中魏地童謠
篇目：謠辭三，五十一首之十四
朝代：不詳
作者：不詳
卷別：卷八十九：雜歌謠辭七
詩題解：《南史》曰：「宋元嘉二十七年，魏太武帝圍汝南戍，文帝遣臧質比救至盱眙，太武已過淮。自廣陵返攻盱眙，就質求酒。質封溲便與之，且報書云：『不聞童謠言邪？虜馬飲江水，佛狸死卯年。冥期使然，非復人事。爾智識及眾，豈能勝苻堅邪？頃年展爾陸梁者，是爾未飲江，太歲未卯耳。』時魏地有童謠，故質引之云。」
詩文：軺車北來如穿雉，不意虜馬飲江水。虜主北歸石濟死，虜欲渡江天不徙。
---
不詳·宋大明中謠 (謠辭一，三十三首之十六)
詩題：宋大明中謠
篇目：謠辭一，三十三首之十六
朝代：不詳
作者：不詳
卷別：卷八十七：雜歌謠辭五
詩題解：《南史》曰：「大明中，有奚顯度者，為員外散騎侍郎。孝武嘗使主領人功，而苛虐無道，動加捶撻，暑雨寒雪，不聽暫休，人不堪命，或自經死。時建康縣考囚，或用方材壓額及踝脛，故民間有此謠。又相戲曰：『勿反顧，付奚度。』其暴酷如此。」
詩文：寧得建康壓額，不能受奚度柏。
---
不詳·宋時謠 (謠辭一，三十三首之十五)
詩題：宋時謠
篇目：謠辭一，三十三首之十五
朝代：不詳
作者：不詳
卷別：卷八十七：雜歌謠辭五
詩題解：《南史》曰：「宋時用人乖實，有謠云。」
詩文：上車不落為著作，體中何如作秘書。
---
不詳·宋泰始歌舞曲辭，十二首之七：帝圖頌 (雜舞四，四十八首之十九)
詩題：宋泰始歌舞曲辭，十二首之七：帝圖頌
篇目：雜舞四，四十八首之十九
朝代：不詳
作者：不詳
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：帝圖凝遠，瑞美昭宣。濟流月鏡，鹿毳霜鮮。甘露降和，花雪表年。孝德載衍，芳風永傳。
---
不詳·宋泰始歌舞曲辭，十二首之九：淮祥風 (雜舞四，四十八首之二十一)
詩題：宋泰始歌舞曲辭，十二首之九：淮祥風
篇目：雜舞四，四十八首之二十一
朝代：不詳
作者：不詳
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：淮祥應，賢彥生。翼贊中興致太平。
---
不詳·宋泰始歌舞曲辭，十二首之二：聖祖頌 (雜舞四，四十八首之十四)
詩題：宋泰始歌舞曲辭，十二首之二：聖祖頌
篇目：雜舞四，四十八首之十四
朝代：不詳
作者：不詳
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：聖祖惟高德，積勳代晉曆。永建享鴻基，萬古盛音冊。睿文纘宸馭，廣運崇帝聲。衍德被仁祉，留化洽民靈。孝建締孝業，允協天人謀。宇內齊政軌，宙表獨威流。鐘管騰列聖，彝銘賁重猷。
---
不詳·宋泰始歌舞曲辭，十二首之八：龍躍大雅 (雜舞四，四十八首之二十)
詩題：宋泰始歌舞曲辭，十二首之八：龍躍大雅
篇目：雜舞四，四十八首之二十
朝代：不詳
作者：不詳
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：龍躍戎府，玉耀蕃宮。歲淹豫野，璽屬嬪中。江波澈映，石柏開文。觀毓花蕊，樓凝景雲。白烏三獲，甘液再呈。嘉穟表沃，連理協成。德充動物，道積通神。宋業允大，靈瑞方臻。
---
不詳·宋泰始歌舞曲辭，十二首之十二：白紵篇大雅 (雜舞四，四十八首之二十四)
詩題：宋泰始歌舞曲辭，十二首之十二：白紵篇大雅
篇目：雜舞四，四十八首之二十四
朝代：不詳
作者：不詳
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：在心曰志發言詩，聲成于文被管絲。手舞足蹈欣泰時，移風易俗王化基。琴角揮韻白雲舒，《簫韶》協音神鳳來。拊擊和節詠在初，章曲乍畢情有餘。文同軌一道德行，國靖民和禮樂成。四縣庭響美勳英，八列陛唱貴人聲。舞飾麗華樂容工，羅裳映日袂隨風【羅裳皎日袂隨風】。金翠列輝蕙麝豐，淑姿秀體允帝衷【淑姿委體允帝衷】。
---
不詳·宋白紵舞歌詩 (雜舞三，二十五首之十八)
詩題：宋白紵舞歌詩
篇目：雜舞三，二十五首之十八
朝代：不詳
作者：不詳
卷別：卷五十五：舞曲歌辭四
詩題解：《宋書·樂志》曰：「《白紵舞歌詩》，舊新合三篇，二篇與晉辭同，其一篇異。」　
詩文：高舉兩手白鵠翔，輕軀徐起何洋洋。凝停善睞客儀光，宛若龍轉乍低昂。隨世而變誠無方，如推若引留且行。宋世方昌樂未央，舞以盡神安可忘。愛之遺誰贈佳人，質如輕雲色如銀。袍以光軀巾拂塵，制以為袍餘作巾，四坐歡樂胡可陳，清歌徐舞降祇神。
---
不詳·宣德凱容樂 (宋章廟樂舞歌，十五首之十一)
詩題：宣德凱容樂
篇目：宋章廟樂舞歌，十五首之十一
朝代：不詳
作者：不詳
卷別：卷八：郊廟歌辭八
詩序：宣太后室
詩文：天樞凝燿，地紐儷煇。聯光騰世，炳慶翔機。薰藹中宇，景纏上微。玉頌鏤德，金籥傳徽。
---
不詳·宣德凱容樂 (齊太廟樂歌，二十一首之十二)
詩題：宣德凱容樂
篇目：齊太廟樂歌，二十一首之十二
朝代：不詳
作者：不詳
卷別：卷九：郊廟歌辭九
詩序：宣帝室
詩文：道閟期運，義開藏用。皇矣睿祖，至哉攸縱。循規烈炤，襲矩重芬。德溢軒、羲，道懋炎、雲。
---
不詳·宮音 (隋五郊歌，五首之三)
詩題：宮音
篇目：隋五郊歌，五首之三
朝代：不詳
作者：不詳
卷別：卷四：郊廟歌辭四
詩文：爰稼作土，順位稱坤。孕金成德，履艮為尊。黃本內色，宮實聲始。萬物資生，四時咸紀。靈壇汛掃，盛樂高張。威儀孔備，福履無疆。
---
不詳·寧和 (唐享太廟樂章，十四首之八)
詩題：寧和
篇目：唐享太廟樂章，十四首之八
朝代：不詳
作者：不詳
卷別：卷十：郊廟歌辭十
詩序：武舞
詩文：炎馭失天綱，土德承天命。英猷被寰宇，懿躅隆邦政。七德已綏邊，九夷咸厎定。景化覃遐邇，深仁洽翔泳。
---
不詳·尋陽樂 (西曲歌下，一百七首之五十九)
詩題：尋陽樂
篇目：西曲歌下，一百七首之五十九
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《尋陽樂》，倚歌也。」
詩文：雞亭故儂去，九里新儂還。送一卻迎兩，無有暫時閒。
---
不詳·山陰謠 (謠辭一，三十三首之十七)
詩題：山陰謠
篇目：謠辭一，三十三首之十七
朝代：不詳
作者：不詳
卷別：卷八十七：雜歌謠辭五
詩題解：《南史》曰：「丘仲孚為山陰令，居職甚有聲稱，而百姓為此謠。前世傅琰父子、沈憲、劉玄明相繼宰山陰，並有政績，言仲孚皆過之也。」
詩文：二傅、沈、劉，不如一丘。
---
不詳·山鷓鴣，二首之一 (七十四首之四十四)
詩題：山鷓鴣，二首之一
篇目：七十四首之四十四
朝代：不詳
作者：不詳
卷別：卷八十：近代曲辭二
詩題解：《歷代歌辭》曰：「《山鷓鴣》，羽調曲也。」
詩文：玉關征戍久，空閨人獨愁。寒露濕青苔，別來蓬鬢秋。
---
不詳·山鷓鴣，二首之二 (七十四首之四十五)
詩題：山鷓鴣，二首之二
篇目：七十四首之四十五
朝代：不詳
作者：不詳
卷別：卷八十：近代曲辭二
詩題解：《歷代歌辭》曰：「《山鷓鴣》，羽調曲也。」
詩文：人坐青樓晚，鶯語百花時。愁多人自老，腸斷君不知。
---
不詳·岑君歌 (歌辭三，四十四首之十二)
詩題：岑君歌
篇目：歌辭三，四十四首之十二
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「岑熙為魏郡太守，招聘隱逸，與參政事，無為而化。視事二年，輿人歌之。」
詩文：我有枳棘，岑君伐之。我有蟊賊，岑君遏之。狗吠不驚，足下生氂。含哺鼓腹，焉知凶災。我喜我生，獨丁斯時。美矣岑君，於戲休茲。
---
不詳·崇德舞 (唐享太廟樂章，五首之一)
詩題：崇德舞
篇目：唐享太廟樂章，五首之一
朝代：不詳
作者：不詳
卷別：卷十：郊廟歌辭十
詩序：獻太宗
詩文：五運改卜，千齡啟聖。彤雲曉聚，黃星夜映。葉闡珠囊，基開玉鏡。下臨萬宇，上齊七政。霧開三象，塵清九服。海溓星暉，遠安邇肅。天地交泰，華夷輯睦。翔泳歸仁，中外禔福。績踰黜夏，勳高翦商。武陳《七德》，刑設三章。祥禽巢閣，仁獸遊梁。卜年惟永，景福無疆。
---
不詳·帝盥 (梁太廟樂舞辭，十一首之三)
詩題：帝盥
篇目：梁太廟樂舞辭，十一首之三
朝代：不詳
作者：不詳
卷別：卷十二：郊廟歌辭十二
詩文：莊肅蒞事，周旋禮容。裸鬯嚴潔，穆穆雍雍。
---
不詳·帝臨 (漢郊祀歌，二十首之二)
詩題：帝臨
篇目：漢郊祀歌，二十首之二
朝代：不詳
作者：不詳
卷別：卷一：郊廟歌辭一
詩文：帝臨中壇，四方承宇，繩繩意變，備得其所。清和六合，制數以五。海內安寧，興文匽武。後土富媼，昭明三光。穆穆優遊，嘉服上黃。
---
不詳·平城歌 (歌辭一，三十八首之三十五)
詩題：平城歌
篇目：歌辭一，三十八首之三十五
朝代：不詳
作者：不詳
卷別：卷八十三：雜歌謠辭一
詩題解：《漢書·匈奴傳》曰：「高祖自將兵三十二萬擊韓王信。帝先至平城，步兵未盡到，冒頓縱精兵三十餘萬圍帝於白登，七日，漢兵中外不得救餉。」樊噲時為上將軍，不能解圍，天下皆歌之。後用陳平秘計得免。白登在平城東南，去平城十餘里。
詩文：平城之下亦誠苦，七日不食，不能彀弩。
---
不詳·平西樂 (西曲歌下，一百七首之五十七)
詩題：平西樂
篇目：西曲歌下，一百七首之五十七
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《平西樂》，倚歌也。」
詩文：我情與歡情，二情感蒼天。形雖胡越隔，神交中夜間。
---
不詳·并州歌 (歌辭三，四十四首之二十八)
詩題：并州歌
篇目：歌辭三，四十四首之二十八
朝代：不詳
作者：不詳
卷別：卷八十五：雜歌謠辭三
詩題解：《樂府廣題》曰：「晉汲桑力能扛鼎，呼吸聞數里，殘忍少恩。六月盛暑，重裘累茵，使人扇之，忽不清涼，便斬扇者。并州大姓田蘭、薄盛，斬於平原，士女慶賀，奔走道路而歌之。」
詩文：士為將軍何可羞，六月重茵披豹裘，不識寒暑斷他頭。雄兒田蘭為報仇，中夜斬首謝并州。
---
不詳·幽州馬客吟歌辭，五首之一 (梁鼓角橫吹曲，六十六首之五十六)
詩題：幽州馬客吟歌辭，五首之一
篇目：梁鼓角橫吹曲，六十六首之五十六
朝代：不詳
作者：不詳
卷別：卷二十五：橫吹曲辭五
詩文：懀馬常苦瘦，剿兒常苦貧。黃禾起羸馬，有錢始作人。
---
不詳·幽州馬客吟歌辭，五首之三 (梁鼓角橫吹曲，六十六首之五十八)
詩題：幽州馬客吟歌辭，五首之三
篇目：梁鼓角橫吹曲，六十六首之五十八
朝代：不詳
作者：不詳
卷別：卷二十五：橫吹曲辭五
詩文：南山自言高，只與北山齊。女兒自言好，故入郎君懷。
---
不詳·幽州馬客吟歌辭，五首之二 (梁鼓角橫吹曲，六十六首之五十七)
詩題：幽州馬客吟歌辭，五首之二
篇目：梁鼓角橫吹曲，六十六首之五十七
朝代：不詳
作者：不詳
卷別：卷二十五：橫吹曲辭五
詩文：熒熒帳中燭，燭滅不久停。盛時不作樂，春花不重生。
---
不詳·幽州馬客吟歌辭，五首之五 (梁鼓角橫吹曲，六十六首之六十)
詩題：幽州馬客吟歌辭，五首之五
篇目：梁鼓角橫吹曲，六十六首之六十
朝代：不詳
作者：不詳
卷別：卷二十五：橫吹曲辭五
詩文：黃花鬱金色，綠蛇銜珠丹。辭謝床上女，還我十指環。
---
不詳·幽州馬客吟歌辭，五首之四 (梁鼓角橫吹曲，六十六首之五十九)
詩題：幽州馬客吟歌辭，五首之四
篇目：梁鼓角橫吹曲，六十六首之五十九
朝代：不詳
作者：不詳
卷別：卷二十五：橫吹曲辭五
詩文：郎著紫袴褶，女著彩裌裙。男女共燕遊，黃花生後園。
---
不詳·序入破第一奏 (唐太清宮樂章，十一首之七)
詩題：序入破第一奏
篇目：唐太清宮樂章，十一首之七
朝代：不詳
作者：不詳
卷別：卷十一：郊廟歌辭十一
詩文：真宗開妙理，沖教統清虛。化演無為日，言昭有象初。瑤壇肅靈瑞，金闕映仙居。一奏三清樂，長回八景輿。
---
不詳·康王歌 (隋太廟歌，九首之五)
詩題：康王歌
篇目：隋太廟歌，九首之五
朝代：不詳
作者：不詳
卷別：卷十：郊廟歌辭十
詩文：皇條俊茂，帝系靈長。豐功疊軌，厚利重光。福由善積，代以德彰。嚴恭盡禮，永錫無疆。
---
不詳·康順 (周朝饗樂章，七首之五)
詩題：康順
篇目：周朝饗樂章，七首之五
朝代：不詳
作者：不詳
卷別：卷十五：燕射歌辭三
詩序：皇帝舉酒
詩文：鴻鈞廣運，嘉節良辰。列辟在位，萬國來賓。干旄屢舞，金石咸陳。禮容既備，帝履長春。
---
不詳·庾公歌，二首之一 (歌辭五，十四首之二)
詩題：庾公歌，二首之一
篇目：歌辭五，十四首之二
朝代：不詳
作者：不詳
卷別：卷八十七：雜歌謠辭五
詩文：庾公上武昌，翩翩如飛鳥。庾公還揚州，白馬牽旒旐。
---
不詳·廉叔度歌 (歌辭三，四十四首之十)
詩題：廉叔度歌
篇目：歌辭三，四十四首之十
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「廉范，字叔度。建初中為蜀郡太守，成都民物豐衍，邑宇逼側。舊制禁民夜作以防火災，而更相隱蔽，燒者日屬。范乃毀削先令，但嚴使儲水而已。百姓為便，乃歌之云。」
詩文：廉叔度，來何暮。不火禁，民安作。平生無襦今五袴。
---
不詳·廣川王歌，二首之一 (歌辭二，四十七首之四十三)
詩題：廣川王歌，二首之一
篇目：歌辭二，四十七首之四十三
朝代：不詳
作者：不詳
卷別：卷八十四：雜歌謠辭二
詩題解：《漢書》曰：「廣川王去，繆王齊太子也。有幸姬王昭平、王地餘，許以為后，後皆殺之。更立陽城昭信為后，幸姬陶望卿為脩靡夫人，主繒帛，崔脩成為明貞夫人，主永巷。昭信復譖望卿：『疑有姦。』去以故不愛望卿。後與昭信等飲，諸婢皆侍，去為望卿作歌曰《背尊章》，使美人相和歌之。後昭信譖殺望卿，欲擅愛，曰：『王使明貞夫人主諸姬，淫亂難禁。請閉諸姬舍門，無令出敖。』使其大婢為僕射，主永巷，盡封閉諸舍，上籥於后，非大置酒召，不得見。去憐之，為作歌曰《愁莫愁》，令昭信聲鼓為節，以教諸姬歌之。」按《西京雜記》作廣川王去疾。
詩文：背尊章，嫖以忽。謀屈奇，起自絕。行周流，自生患。諒非望，今誰怨。
---
不詳·廣川王歌，二首之二 (歌辭二，四十七首之四十四)
詩題：廣川王歌，二首之二
篇目：歌辭二，四十七首之四十四
朝代：不詳
作者：不詳
卷別：卷八十四：雜歌謠辭二
詩題解：《漢書》曰：「廣川王去，繆王齊太子也。有幸姬王昭平、王地餘，許以為后，後皆殺之。更立陽城昭信為后，幸姬陶望卿為脩靡夫人，主繒帛，崔脩成為明貞夫人，主永巷。昭信復譖望卿：『疑有姦。』去以故不愛望卿。後與昭信等飲，諸婢皆侍，去為望卿作歌曰《背尊章》，使美人相和歌之。後昭信譖殺望卿，欲擅愛，曰：『王使明貞夫人主諸姬，淫亂難禁。請閉諸姬舍門，無令出敖。』使其大婢為僕射，主永巷，盡封閉諸舍，上籥於后，非大置酒召，不得見。去憐之，為作歌曰《愁莫愁》，令昭信聲鼓為節，以教諸姬歌之。」按《西京雜記》作廣川王去疾。
詩文：愁莫愁，生無聊。心重結，意不舒。內弗鬱，憂哀積。上不見天，生何益！日崔隤，時不再。願棄軀，死無悔。
---
不詳·廣陵王歌 (歌辭三，四十四首之五)
詩題：廣陵王歌
篇目：歌辭三，四十四首之五
朝代：不詳
作者：不詳
卷別：卷八十五：雜歌謠辭三
詩題解：《漢書》曰：「廣陵厲王胥，武帝第五子也。昭帝時，胥見帝年少無子，有覬欲心。迎女巫李女須，使下神祝詛。宣帝即位，祝詛事發覺。胥置酒顯陽殿，召太子霸及子女董訾、胡生等夜飲，使所幸八子郭昭君、家人子趙左君等鼓瑟歌舞。王自歌，左右悉涕泣奏酒，至雞鳴時罷。」
詩文：欲久生兮無終，長不樂兮安窮。奉天期兮不得須臾，千里馬兮駐待路。黃泉下兮幽深，人生要死，何為苦心。何用為樂心所喜，出入無悰為樂亟。蒿里召兮郭門閱，死不得取代庸，身自逝。
---
不詳·延和 (唐享太廟樂章，十四首之六)
詩題：延和
篇目：唐享太廟樂章，十四首之六
朝代：不詳
作者：不詳
卷別：卷十：郊廟歌辭十
詩序：飲福
詩文：巍巍累聖，穆穆重光。奄有區夏，祚啟隆唐。百蠻飲澤，萬國來王。本枝億載，鼎祚逾長。
---
不詳·引牲樂 (宋章廟樂舞歌，十五首之三)
詩題：引牲樂
篇目：宋章廟樂舞歌，十五首之三
朝代：不詳
作者：不詳
卷別：卷八：郊廟歌辭八
詩序：牲出入
詩文：維誠潔饗，維孝奠靈。敬芬黍稷，敬滌犧牲。騂繭在豢，載溢載豐。以承宗祀，以肅皇衷。蕭芳四舉，華火周傳。神監孔昭，嘉是柔牷。
---
不詳·引牲樂 (齊南郊樂歌，十三首之二)
詩題：引牲樂
篇目：齊南郊樂歌，十三首之二
朝代：不詳
作者：不詳
卷別：卷二：郊廟歌辭二
詩序：牲出入
詩文：皇乎敬矣，恭事上靈。昭教國祀，肅肅明明。有牲在滌，有絜在俎。以薦王衷，以答神祜。陟配在京，降德在民。奔精望夜，高燎佇晨。
---
不詳·引牲樂 (齊太廟樂歌，二十一首之二)
詩題：引牲樂
篇目：齊太廟樂歌，二十一首之二
朝代：不詳
作者：不詳
卷別：卷九：郊廟歌辭九
詩序：牲出入
詩文：肇祀嚴靈，恭禮尊國。達敬傳典，結孝陳則。芬滌既肅，犧牷既整。聳誠流思，端儀選景。肆禮佇夜，綿樂望晨。崇席皇鑒，用饗明神。
---
不詳·引牲樂 (齊明堂樂歌，十五首之三)
詩題：引牲樂
篇目：齊明堂樂歌，十五首之三
朝代：不詳
作者：不詳
卷別：卷二：郊廟歌辭二
詩序：牲出入
詩文：惟誠潔饗，惟孝尊靈。敬芳黍稷，敬滌犧牲。騂繭在豢，載溢載豐。以承宗祀，以肅皇衷。蕭芳四舉，華火周傳。神鑒孔昭，嘉足參牷。
---
不詳·張君歌 (歌辭三，四十四首之九)
詩題：張君歌
篇目：歌辭三，四十四首之九
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「張堪為漁陽太守，捕擊姦猾，賞罰必信，吏民皆樂為用。乃於狐奴開稻田八千餘頃，勸民耕種，以致殷富。百姓歌之。」
詩文：桑無附枝，麥穗兩歧。張君為政，樂不可支。
---
不詳·彰德 (唐韋氏褒德廟樂章，五首之五)
詩題：彰德
篇目：唐韋氏褒德廟樂章，五首之五
朝代：不詳
作者：不詳
卷別：卷十二：郊廟歌辭十二
詩序：送神
詩文：名隆五岳，秩映三台。嚴祠已備，睟影方迴。
---
不詳·征步郎 (七十四首之二十五)
詩題：征步郎
篇目：七十四首之二十五
朝代：不詳
作者：不詳
卷別：卷八十：近代曲辭二
詩文：塞外虜塵飛，頻年度磧西。死生隨玉劍，辛苦向金微。
---
不詳·後漢時蜀中童謠 (謠辭二，四十四首之十二)
詩題：後漢時蜀中童謠
篇目：謠辭二，四十四首之十二
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「世祖建武六年，蜀中童謠。是時公孫述僭號於蜀，時人竊言王莽稱黃，述欲繼之，故稱白。五銖，漢家貨，明當復也。述遂誅滅。」
詩文：黃牛白腹，五銖當復。
---
不詳·後漢桓帝初京都童謠 (謠辭二，四十四首之十七)
詩題：後漢桓帝初京都童謠
篇目：謠辭二，四十四首之十七
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「桓帝之初，京都童謠。至延熹末，鄧皇后以譴自殺，乃以竇貴人代之。其父名武，字游平，拜城門校尉。及太后攝政，為大將軍，與太傅陳蕃合心戮力，惟德是建，印綬所加，咸得其人，豪賢大姓，皆絕望矣。」
詩文：游平賣印自有平，不避豪賢及大姓。
---
不詳·後漢桓帝初城上烏童謠 (謠辭二，四十四首之十六)
詩題：後漢桓帝初城上烏童謠
篇目：謠辭二，四十四首之十六
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「桓帝之初，京都童謠。按此皆謂為政貪也。『城上烏，尾畢逋』者，處高利獨食，不與下共，謂人主多聚斂也。『公為吏，子為徒』者，言蠻夷將畔逆，父既為軍吏，其子又為卒徒往擊之也。『一徒死，百乘車』者，言前一人往討胡既死矣，後又遣百乘車往。『車班班，入河間』者，言桓帝將崩，乘輿班班入河間迎靈帝也。『河間姹女工數錢，以錢為室金為堂』者，靈帝既立，其母永樂太后好聚金以為堂也。『石上慊慊舂黃粱』者，言永樂雖積金錢，慊慊常苦不足，使人舂黃粱而食之也。『梁下有懸鼓，我欲擊之丞卿怒』者，言永樂教靈帝，使賣官受錢，所祿非其人，天下忠篤之士怨望，欲擊懸鼓以求見，丞卿主鼓者，亦復諂順，怒而止我也。」劉昭以為：「此謠後驗，竟為靈帝作。言『一徒』，似斥桓帝，帝貴任群閹，參委機政，左右前後莫非刑人，有同囚徒之長，故言寄一徒也。且又弟則廢黜，身無嗣，塊然單獨，非一而何？『百乘車』者，乃國之君。解犢後徵，正膺斯數，繼以班班，尤得以類焉。」解犢，靈帝所封也。
詩文：城上烏，尾畢逋。公為吏，子為徒。一徒死，百乘車。車班班，入河間。河間姹女工數錢，以錢為室金為堂。石上慊慊舂黃粱。梁下有懸鼓，我欲擊之丞卿怒。
---
不詳·後漢桓帝初小麥童謠 (謠辭二，四十四首之十四)
詩題：後漢桓帝初小麥童謠
篇目：謠辭二，四十四首之十四
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「桓帝之初，天下童謠。按元嘉中，涼州諸羌一時俱反，南入蜀、漢，東抄三輔，延及并、冀，大為民害。命將出眾，每戰常負，中國益發甲卒，麥多委棄，但有婦女獲刈之也。『吏買馬，君具車』者，言調發重及有秩者也。『請為諸君鼓嚨胡』者，不敢公言，私咽語也。」
詩文：小麥青青大麥枯，誰當獲者婦與姑。丈人何在西擊胡。吏買馬，君具車，請為諸君鼓嚨胡。
---
不詳·後漢桓帝末京都童謠 (謠辭二，四十四首之十八)
詩題：後漢桓帝末京都童謠
篇目：謠辭二，四十四首之十八
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「桓帝之末，京都童謠。按解犢亭，屬饒陽河間縣也。居無幾何而桓帝崩，使者與解犢侯皆白蓋車從河間來。延延，眾貌。是時御史劉儵建議立靈帝，以儵為侍中。中常侍侯覽畏其親近，必當間己，白拜儵泰山太守，因令司隸迫促殺之。朝廷少長，思其功效，乃拔用其弟郃，致位司徒，此為合諧也。」劉昭按：「《郡國志》饒陽本屬涿，後屬安平。靈帝既是河間王曾孫，謠言自是有徵，無俟河間之縣為驗也。」
詩文：白蓋小車何延延。河間來合諧，河間來合諧。
---
不詳·後漢桓靈時謠 (謠辭一，三十三首之十)
詩題：後漢桓靈時謠
篇目：謠辭一，三十三首之十
朝代：不詳
作者：不詳
卷別：卷八十七：雜歌謠辭五
詩題解：《後漢書》曰：「桓靈之世，更相濫舉，人為之謠。」
詩文：舉秀才，不知書。察孝廉，父別居。
---
不詳·後漢獻帝初京都童謠 (謠辭二，四十四首之二十一)
詩題：後漢獻帝初京都童謠
篇目：謠辭二，四十四首之二十一
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「獻帝元初，京都童謠。按『千里草』為董，『十日卜』為卓。凡別字之體，皆從上起，左右離合，無有從下發端者也。今二字如此者，天意若曰，卓自下摩上，以臣陵君也。『青青』者，暴盛之貌。『不得生』者，亦旋破亡也。」
詩文：千里草，何青青。十日卜，不得生。
---
不詳·後漢獻帝初童謠 (謠辭二，四十四首之二十)
詩題：後漢獻帝初童謠
篇目：謠辭二，四十四首之二十
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「獻帝初童謠。公孫瓚以為易地當之，遂徙鎮焉。乃修城積穀，以待天下之變。建安三年，袁紹攻瓚，瓚大敗，縊其姊妹妻子，引火自焚。紹兵趣登臺斬之。初，瓚破黃巾，殺劉虞，乘勝南下，侵據齊地，雄威大振，而不能開廓遠圖，欲以堅城觀時，坐聽圍戮，斯亦自易地而去世也。」
詩文：燕南垂，趙北際，中央不合大如礪，唯有此中可避世。
---
不詳·後漢靈帝末京都童謠 (謠辭二，四十四首之十九)
詩題：後漢靈帝末京都童謠
篇目：謠辭二，四十四首之十九
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「靈帝之末，京都童謠。至中平六年，少帝登躡至尊，獻帝未有爵號，為中常侍段珪等所執，公卿百官皆隨其後，到河上，乃得來還。此為非侯非王上北芒者也。」
詩文：侯非侯，王非王，千乘萬騎上北芒。
---
不詳·後漢順帝末京都童謠 (謠辭二，四十四首之十三)
詩題：後漢順帝末京都童謠
篇目：謠辭二，四十四首之十三
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「順帝之末，京都童謠。按順帝即世，孝質短祚，大將軍梁冀貪樹疏幼，以為己功，專國號令，以贍其私。太尉李固以為清河王，雅性聰明，敦詩悅禮，加又屬親，立長則順，置善則固。而冀建白太后，策免固，徵蠡吾侯，遂即至尊。固是月幽斃于獄，暴屍道路，而太尉胡廣封安樂鄉侯、司徒趙戒廚亭侯、司空袁湯安國亭侯。」
詩文：直如弦，死道邊。曲如鉤，反封侯。
---
不詳·後魏宣武孝明時謠 (謠辭三，五十一首之二十一)
詩題：後魏宣武孝明時謠
篇目：謠辭三，五十一首之二十一
朝代：不詳
作者：不詳
卷別：卷八十九：雜歌謠辭七
詩題解：《北史·魏本紀》曰：「宣武孝明間謠，識者以為索謂魏本索髮，『焦梨狗子』指宇文泰，俗謂之黑獺也。」
詩文：狐非狐，貉非貉，焦梨狗子齧斷索。
---
不詳·後魏末童謠 (謠辭三，五十一首之二十二)
詩題：後魏末童謠
篇目：謠辭三，五十一首之二十二
朝代：不詳
作者：不詳
卷別：卷八十九：雜歌謠辭七
詩題解：《北史·齊本紀》曰：「後魏末，文宣未受禪時有童謠。按藁然兩頭，於文為高。『河邊羖䍽』為水邊羊，指帝名也。於是徐之才勸帝受禪。」
詩文：一束藁，兩頭然，河邊羖䍽飛上天。
---
不詳·徐人歌 (歌辭一，三十八首之十四)
詩題：徐人歌
篇目：歌辭一，三十八首之十四
朝代：不詳
作者：不詳
卷別：卷八十三：雜歌謠辭一
詩題解：劉向《新序》曰：「延陵季子將聘晉，帶寶劍以過徐君。徐君觀劍，不言而色欲之。季子未獻也，然其心許之矣。使反而徐君已死，季子於是以劍帶徐君墓樹而去。徐人乃為之歌。」
詩文：延陵季子兮不忘故，脫千金之劍兮帶丘墓。
---
不詳·徐州歌 (歌辭三，四十四首之二十三)
詩題：徐州歌
篇目：歌辭三，四十四首之二十三
朝代：不詳
作者：不詳
卷別：卷八十五：雜歌謠辭三
詩題解：《晉書》曰：「王祥隱居廬江三十餘年，不應州郡之命。後徐州刺史呂虔檄為別駕，固辭不受。弟覽為具車牛，虔乃召祥，委以州事。于時寇盜充斥，祥率勵兵士，頻討破之，州界清靜，政化大行，時人歌之。」
詩文：海沂之康，實賴王祥。邦國不空，別駕之功。
---
不詳·徐聖通歌 (歌辭三，四十四首之二十)
詩題：徐聖通歌
篇目：歌辭三，四十四首之二十
朝代：不詳
作者：不詳
卷別：卷八十五：雜歌謠辭三
詩題解：《會稽典錄》曰：「徐弘，字聖通，為汝陰令。誅鉏姦桀，道不拾遺，民乃歌之。」
詩文：徐聖通，政無雙。平刑罰，姦宄空。
---
不詳·得寶歌 (歌辭四，四十八首之四十四)
詩題：得寶歌
篇目：歌辭四，四十八首之四十四
朝代：不詳
作者：不詳
卷別：卷八十六：雜歌謠辭四
詩文：得寶弘農野，弘農得寶耶。潭裏船車鬧，揚州銅器多。三郎當殿坐，看唱《得寶歌》。
---
不詳·得體歌 (歌辭四，四十八首之四十三)
詩題：得體歌
篇目：歌辭四，四十八首之四十三
朝代：不詳
作者：不詳
卷別：卷八十六：雜歌謠辭四
詩題解：唐書》曰：「天寶初，韋堅為陝郡太守、水陵轉運使，於長安城東滻水傍，穿廣運潭以通吳會數十郡舟楫，若廣陵郡船，即堆積廣陵所出錦鏡銅器，餘郡皆然。舟人大笠寬衫芒屨，如吳楚之製。先是，民間戲唱《得體歌》。至開元末，田同秀上言，見玄元皇帝，云有寶符在陝州桃林縣古關令尹喜宅。遣中使求得之，以為殊祥，改縣為靈寶。及堅鑿新潭成，又致揚州銅器。陝縣尉崔成甫乃翻此詞為《得寶歌》，集兩縣官伎女子唱之。成甫又作歌詞十章，自衣缺胯綠衫錦半臂偏袒膊紅抹額，於第一船作號頭唱之，和者女子百人，皆鮮服靚妝，齊聲接影，鼓笛胡部以應之。」《樂府雜錄》曰：「《得寶歌》一曰《得寶子》，又曰《得鞛子》。明皇初得太真妃，喜而謂後宮曰：『予得楊氏，如得至寶。』樂府遂作此曲。」二說不同。
詩文：得體紇那也，紇囊得體耶，潭裏船車鬧，揚州銅器多。三郎當殿坐，看唱《得體歌》。
---
不詳·御路楊歌 (歌辭五，十四首之四)
詩題：御路楊歌
篇目：歌辭五，十四首之四
朝代：不詳
作者：不詳
卷別：卷八十七：雜歌謠辭五
詩題解：《宋書·五行志》曰：「晉海西公太和中民為此歌，白者金行，馬者國族，紫為奪正之色，明以紫間朱也。海西公尋廢，三子非海西子，並縊以馬韁，死之。明日，南方獻甘露。」
詩文：青青御路楊，白馬紫游韁。汝非皇太子，那得甘露漿。
---
不詳·徵音 (隋五郊歌，五首之二)
詩題：徵音
篇目：隋五郊歌，五首之二
朝代：不詳
作者：不詳
卷別：卷四：郊廟歌辭四
詩文：長嬴開序，炎上為德。執禮司萌，持衡御國。重離得位，芒種在時。含櫻薦實，木槿垂蕤。慶賞既行，高明可處。順時立祭，事昭福舉。
---
不詳·忠順 (周宗廟樂舞辭，十四首之十一)
詩題：忠順
篇目：周宗廟樂舞辭，十四首之十一
朝代：不詳
作者：不詳
卷別：卷十二：郊廟歌辭十二
詩序：送文舞迎武舞
詩文：稱文既表溫柔德，示武須成蹈厲容。綴兆疾舒皆應節，明明我祖樂何窮。
---
不詳·忠順 (周朝饗樂章，七首之一)
詩題：忠順
篇目：周朝饗樂章，七首之一
朝代：不詳
作者：不詳
卷別：卷十五：燕射歌辭三
詩序：元日公卿入
詩文：歲迎更始，節及朝元。冕旒仰止，冠劍相連。八音合奏，萬物齊宣。常陳盛禮，原永千年。
---
不詳·忠順 (周朝饗樂章，七首之七)
詩題：忠順
篇目：周朝饗樂章，七首之七
朝代：不詳
作者：不詳
卷別：卷十五：燕射歌辭三
詩序：公卿出
詩文：明庭展禮，為龍為光。《咸》《韶》息韻，鵷鷺歸行。
---
不詳·忠順 (周朝饗樂章，七首之二)
詩題：忠順
篇目：周朝饗樂章，七首之二
朝代：不詳
作者：不詳
卷別：卷十五：燕射歌辭三
詩序：至日公卿入
詩文：明君當宁，列辟奉觴。雲容表瑞，日影初長。衣冠濟濟，鐘磬洋洋。令儀克盛，嘉會有章。
---
不詳·忠順 (周朝饗樂章，七首之六)
詩題：忠順
篇目：周朝饗樂章，七首之六
朝代：不詳
作者：不詳
卷別：卷十五：燕射歌辭三
詩序：群臣降階
詩文：禮成三爵，樂畢九成。共離金戺，復列彤庭。
---
不詳·思歸樂，二首之一 (七十四首之十)
詩題：思歸樂，二首之一
篇目：七十四首之十
朝代：不詳
作者：不詳
卷別：卷八十：近代曲辭二
詩題解：《樂苑》曰：「《思歸樂》，商謂曲也。後一曲犯角。」
詩文：晚日催弦管，春風入綺羅。杏花如有意，偏落舞衫多。
---
不詳·思歸樂，二首之二 (七十四首之十一)
詩題：思歸樂，二首之二
篇目：七十四首之十一
朝代：不詳
作者：不詳
卷別：卷八十：近代曲辭二
詩題解：《樂苑》曰：「《思歸樂》，商謂曲也。後一曲犯角。」
詩文：萬里春應盡，三江雁亦稀。連天漢水廣，孤客未言歸。
---
不詳·恭和 (唐享太廟樂章，十四首之九)
詩題：恭和
篇目：唐享太廟樂章，十四首之九
朝代：不詳
作者：不詳
卷別：卷十：郊廟歌辭十
詩序：撤俎
詩文：禮週三獻，樂闋九成。肅承靈福，悚惕兼盈。
---
不詳·惟泰元 (漢郊祀歌，二十首之七)
詩題：惟泰元
篇目：漢郊祀歌，二十首之七
朝代：不詳
作者：不詳
卷別：卷一：郊廟歌辭一
詩題解：《漢書·禮樂志》曰：「建始元年，丞相匡衡奏罷『鸞路龍鱗』，更定詩曰『涓選休成』。」
詩文：惟泰元尊，媼神蕃釐，經緯天地，作成四時。精建日月，星辰度理，陰陽五行，周而復始。雲風雷電，降甘露雨，百姓蕃滋，鹹循厥緒。繼統恭勤，順皇之德，鸞路龍鱗，罔不肸飾。嘉籩列陳，庶幾宴享，滅除凶災，烈騰八荒。鐘鼓竽笙，雲舞翔翔，招搖靈旗，九夷賓將。
---
不詳·慕容家自魯企由谷歌 (梁鼓角橫吹曲，六十六首之六十一)
詩題：慕容家自魯企由谷歌
篇目：梁鼓角橫吹曲，六十六首之六十一
朝代：不詳
作者：不詳
卷別：卷二十五：橫吹曲辭五
詩文：郎在十重樓，女在九重閣。郎非黃鷂子，那得雲中雀。
---
不詳·應天舞 (後唐宗廟樂舞辭，六首之三)
詩題：應天舞
篇目：後唐宗廟樂舞辭，六首之三
朝代：不詳
作者：不詳
卷別：卷十二：郊廟歌辭十二
詩序：太祖室
詩文：晉國肇興，雄圖再固。黼黻帝道，金玉王度。皇天無親，惟德是輔。載誕英明，永光聖祚。
---
不詳·應聖期 (唐凱樂歌辭，四首之二)
詩題：應聖期
篇目：唐凱樂歌辭，四首之二
朝代：不詳
作者：不詳
卷別：卷二十：鼓吹曲辭五
詩文：聖德期昌運，雍熙萬宇清。乾坤資化育，海嶽共休明。闢土欣耕稼，銷戈遂偃兵。殊方歌帝澤，執贄賀昇平。
---
不詳·應詹歌 (歌辭三，四十四首之二十六)
詩題：應詹歌
篇目：歌辭三，四十四首之二十六
朝代：不詳
作者：不詳
卷別：卷八十五：雜歌謠辭三
詩題解：《晉書》曰：「王澄為荊州牧，應詹督南平、天門、武陵三郡軍事。天下大亂，詹境獨全，百姓歌之。」
詩文：亂離既普，殆為灰朽。僥倖之運，賴茲應后。歲寒不凋，孤境獨守。拯我塗炭，惠隆丘阜。潤同江海，恩猶父母。
---
不詳·懊儂歌，十四首之一 (清商曲辭三，一百三十四首之一)
詩題：懊儂歌，十四首之一
篇目：清商曲辭三，一百三十四首之一
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：絲布澀難縫，今儂十指穿。黃牛細犢車，遊戲出孟津。
---
不詳·懊儂歌，十四首之七 (清商曲辭三，一百三十四首之七)
詩題：懊儂歌，十四首之七
篇目：清商曲辭三，一百三十四首之七
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：我有一所歡，安在深閣裏。桐樹不結花，何由得梧子。
---
不詳·懊儂歌，十四首之三 (清商曲辭三，一百三十四首之三)
詩題：懊儂歌，十四首之三
篇目：清商曲辭三，一百三十四首之三
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：江陵去揚州，三千三百里。已行一千三，所有二千在。
---
不詳·懊儂歌，十四首之九 (清商曲辭三，一百三十四首之九)
詩題：懊儂歌，十四首之九
篇目：清商曲辭三，一百三十四首之九
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：暫薄牛渚磯，歡不下廷板。水深沾儂衣，白黑何在浣。
---
不詳·懊儂歌，十四首之二 (清商曲辭三，一百三十四首之二)
詩題：懊儂歌，十四首之二
篇目：清商曲辭三，一百三十四首之二
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：江中白布帆，烏布禮中帷。撢如陌上鼓，許是儂歡歸。
---
不詳·懊儂歌，十四首之五 (清商曲辭三，一百三十四首之五)
詩題：懊儂歌，十四首之五
篇目：清商曲辭三，一百三十四首之五
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：內心百際起，外形空殷勤。既就頹城感，敢言浮花言。
---
不詳·懊儂歌，十四首之八 (清商曲辭三，一百三十四首之八)
詩題：懊儂歌，十四首之八
篇目：清商曲辭三，一百三十四首之八
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：長檣鐵鹿子，布帆阿那起。詫儂安在間，一去三千里。
---
不詳·懊儂歌，十四首之六 (清商曲辭三，一百三十四首之六)
詩題：懊儂歌，十四首之六
篇目：清商曲辭三，一百三十四首之六
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：我與歡相憐，約誓底言者。常歡負情人，郎今果成詐。
---
不詳·懊儂歌，十四首之十 (清商曲辭三，一百三十四首之十)
詩題：懊儂歌，十四首之十
篇目：清商曲辭三，一百三十四首之十
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：愛子好情懷，傾家料理亂。攬裳未結帶，落托行人斷。
---
不詳·懊儂歌，十四首之十一 (清商曲辭三，一百三十四首之十一)
詩題：懊儂歌，十四首之十一
篇目：清商曲辭三，一百三十四首之十一
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：月落天欲曙，能得幾時眠。悽悽下床去，儂病不能言。
---
不詳·懊儂歌，十四首之十三 (清商曲辭三，一百三十四首之十三)
詩題：懊儂歌，十四首之十三
篇目：清商曲辭三，一百三十四首之十三
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：山頭草，歡少。四面風，趨使儂顛倒。
---
不詳·懊儂歌，十四首之十二 (清商曲辭三，一百三十四首之十二)
詩題：懊儂歌，十四首之十二
篇目：清商曲辭三，一百三十四首之十二
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：髮亂誰料理，託儂言相思。還君華豔去，催送實情來。
---
不詳·懊儂歌，十四首之十四 (清商曲辭三，一百三十四首之十四)
詩題：懊儂歌，十四首之十四
篇目：清商曲辭三，一百三十四首之十四
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：懊惱奈何許，夜聞家中論，不得儂與汝。
---
不詳·懊儂歌，十四首之四 (清商曲辭三，一百三十四首之四)
詩題：懊儂歌，十四首之四
篇目：清商曲辭三，一百三十四首之四
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《懊儂歌》者，晉石崇綠珠所作，唯『絲布澀難縫』一曲而已。後皆隆安初民間訛謠之曲。宋少帝更製新歌三十六曲。齊太祖常謂之《中朝曲》，梁天監十一年，武帝敕法雲改為《相思曲》。」《宋書·五行志》曰：「晉安帝隆安中，民忽作《懊惱歌》，其曲中有『草生可攬結，女兒可攬抱』之言。桓玄既篡居天位，義旗以三月二日掃定京師，玄之宮女及逆黨之家子女妓妾悉為軍賞。東及甌越，北流淮泗，人皆有所獲焉。時則草可結事，則女可抱信矣。
詩文：寡婦哭城頹，此情非虛假。相樂不相得，抱恨黃泉下。
---
不詳·戎渾 (七十四首之十五)
詩題：戎渾
篇目：七十四首之十五
朝代：不詳
作者：不詳
卷別：卷八十：近代曲辭二
詩文：風勁角弓鳴，將軍獵渭城。草枯鷹眼疾，雪盡馬蹄輕。
---
不詳·戰勝樂 (七十四首之二十三)
詩題：戰勝樂
篇目：七十四首之二十三
朝代：不詳
作者：不詳
卷別：卷八十：近代曲辭二
詩文：百戰得功名，天兵意氣生。三邊永不戰，此是我皇英。
---
不詳·承光舞 (唐享太廟樂章，十四首之五)
詩題：承光舞
篇目：唐享太廟樂章，十四首之五
朝代：不詳
作者：不詳
卷別：卷十：郊廟歌辭十
詩序：獻敬皇帝
詩文：金相載穆，玉裕重輝。養德青禁，承光紫微。乾宮候色，震象增威。監國方永，賓天不歸。孝友自衷，溫文性與。龍樓正啟，鶴駕斯舉。丹扆流念，鴻名式序。中興考室，永陳彝俎。
---
不詳·折楊柳枝歌，四首之四 (梁鼓角橫吹曲，六十六首之五十五)
詩題：折楊柳枝歌，四首之四
篇目：梁鼓角橫吹曲，六十六首之五十五
朝代：不詳
作者：不詳
卷別：卷二十五：橫吹曲辭五
詩文：問女何所思，問女何所憶。阿婆許嫁女，今年無消息。
---
不詳·拔蒲，二首之一 (西曲歌下，一百七首之六十二)
詩題：拔蒲，二首之一
篇目：西曲歌下，一百七首之六十二
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《拔蒲》，倚歌也。」
詩文：青蒲銜紫茸，長葉復從風。與君同舟去，拔蒲五湖中。
---
不詳·拔蒲，二首之二 (西曲歌下，一百七首之六十三)
詩題：拔蒲，二首之二
篇目：西曲歌下，一百七首之六十三
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《拔蒲》，倚歌也。」
詩文：朝發桂蘭渚，晝息桑榆下。與君同拔蒲，竟日不成把。
---
不詳·採桑 (七十四首之十八)
詩題：採桑
篇目：七十四首之十八
朝代：不詳
作者：不詳
卷別：卷八十：近代曲辭二
詩題解：《樂苑》曰：「《採桑》，羽調曲。又有《楊下採桑》。」按《採桑》本清商西曲也。
詩文：自古多征戰，由來尚甲兵。長驅千里去，一舉兩蕃平。按劍從沙漠，歌謠滿帝京。寄言天下將，須立武功名。
---
不詳·撤豆 (梁太廟樂舞辭，十一首之十)
詩題：撤豆
篇目：梁太廟樂舞辭，十一首之十
朝代：不詳
作者：不詳
卷別：卷十二：郊廟歌辭十二
詩文：笙鏞洋洋，庭燎煌煌。明星有爛，祝史下堂。籩豆斯撤，禮容有章。克勤克儉，無怠無荒。
---
不詳·攀楊枝 (西曲歌下，一百七首之五十八)
詩題：攀楊枝
篇目：西曲歌下，一百七首之五十八
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《攀楊枝》，倚歌也。」《樂苑》曰：「《攀楊枝》，梁時作。」
詩文：自從別君來，不復著綾羅。畫眉不注口，施朱當奈何。
---
不詳·敕勒歌 (歌辭四，四十八首之三十五)
詩題：敕勒歌
篇目：歌辭四，四十八首之三十五
朝代：不詳
作者：不詳
卷別：卷八十六：雜歌謠辭四
詩題解：《樂府廣題》曰：「北齊神武攻周玉壁，士卒死者十四五。神武恚憤，疾發。周王下令曰：『高歡鼠子，親犯玉壁，劍弩一發，元凶自斃。』神武聞之，勉坐以安士眾。悉引諸貴，使斛律金唱《敕勒》，神武自和之。」其歌本鮮卑語，易為齊言，故其句長短不齊。
詩文：敕勒川，陰山下。天似穹廬，籠蓋四野。天蒼蒼，野茫茫，風吹草低見牛羊。
---
不詳·文德宣烈樂 (齊南郊樂歌，十三首之七)
詩題：文德宣烈樂
篇目：齊南郊樂歌，十三首之七
朝代：不詳
作者：不詳
卷別：卷二：郊廟歌辭二
詩序：初獻
詩文：營泰畤，定天衷。思心緒，謀筮從。田燭置，權火通。大孝昭，國禮融。
---
不詳·文德樂宣政舞 (北齊享廟樂辭，十八首之十四)
詩題：文德樂宣政舞
篇目：北齊享廟樂辭，十八首之十四
朝代：不詳
作者：不詳
卷別：卷九：郊廟歌辭九
詩序：文襄帝室
詩文：聖武丕基，叡文顯統。眇哉神啟，鬱矣天縱。道則人弘，德云邁種。昭冥咸敘，崇深畢綜。自中徂外，經朝庇野。政反淪風，威還缺雅。帝作穆穆，格于上下。維享維宗，來鑒來假。
---
不詳·文明舞 (後唐宗廟樂舞辭，六首之二)
詩題：文明舞
篇目：後唐宗廟樂舞辭，六首之二
朝代：不詳
作者：不詳
卷別：卷十二：郊廟歌辭十二
詩序：獻祖室
詩文：帝業光揚，皇圖翕赫。聖德孔彰，神功不測。信及豚魚，恩霑動植。懿範鴻名，傳之萬億。
---
不詳·文正樂光大舞 (北齊享廟樂辭，十八首之十五)
詩題：文正樂光大舞
篇目：北齊享廟樂辭，十八首之十五
朝代：不詳
作者：不詳
卷別：卷九：郊廟歌辭九
詩序：文宣帝室
詩文：玄曆已謝，蒼靈告期。圖璽有屬，揖讓惟時。龍升獸變，弘我帝基。對揚穹昊，實啟雍熙。欽若皇猷，永懷王度。欣賞斯穆，威刑允措。軌物俱宣，憲章咸布。俗無邪指，下歸正路。茫茫九域，振以乾綱。混通華裔，配括天壤。作禮視德，列樂傳響。薦祀惟虔，衣冠載仰。
---
不詳·文王操 (四十五首之二十五)
詩題：文王操
篇目：四十五首之二十五
朝代：不詳
作者：不詳
卷別：卷五十七：琴曲歌辭一
詩題解：《琴操》曰：「紂為無道，諸侯皆歸文王。其後有鳳皇銜書於郊，文王乃作此歌。」謝希逸《琴論》曰：「《文王操》，文王作也。」
詩文：翼翼翱翔，彼鳳皇兮。銜書來遊，以會昌兮。瞻天案圖，殷將亡兮。蒼蒼之天，始有萌兮。五神連精，合謀房兮。興我之業，望羊來兮。
---
不詳·文舞 (隋圜丘歌，八首之五)
詩題：文舞
篇目：隋圜丘歌，八首之五
朝代：不詳
作者：不詳
卷別：卷四：郊廟歌辭四
詩文：皇矣上帝，受命自天。睿圖作極，文教遐宣。四方監觀，萬品陶甄。有苗斯格，無得稱焉。天地之經，和樂具舉。休徵咸萃，要荒式序。正位履端，秋霜春雨。
---
不詳·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：不詳
作者：不詳
卷別：卷八十五：雜歌謠辭三
詩題解：《漢書》曰：「燕剌王旦，武帝第四子也。昭帝時，謀事不成，妖祥數見。燕倉知其謀，告之，由是發覺。王憂懣，置酒萬載宮，會賓客群臣妃妾坐飲。王自歌，華容夫人起舞，坐者皆泣。王遂自殺。」
詩文：歸空城兮狗不吠，雞不鳴，橫術何廣廣兮，固知國中之無人。
---
不詳·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：不詳
作者：不詳
卷別：卷八十三：雜歌謠辭一
詩題解：《尚書大傳》曰：「舜將禪禹，於時俊乂百工相和而歌《卿雲》。帝乃唱之曰『卿雲爛兮』；八伯咸進，稽首曰『明明上天』；帝乃再歌曰『日月有常』。」《史記·天官書》曰：「若煙非煙，若雲非雲，郁郁紛紛，蕭索輪囷，是謂慶雲。」慶雲即卿雲，蓋和氣也。舜時有之，故美之而作歌。
詩文：明明上天，爛然星陳。日月光華，弘于一人。
---
不詳·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：不詳
作者：不詳
卷別：卷八十四：雜歌謠辭二
詩題解：《漢書》曰：「趙幽王友，高帝之子。孝惠時，友以諸呂女為后，不愛，愛它姬。諸呂女讒之於太后。太后怒，召趙王，置邸，令衛圍守之。趙王餓，乃作歌，遂幽死。」
詩文：諸呂用事兮劉氏微，迫脅王侯兮強授我妃。我妃既妒兮誣我以惡，讒女亂國兮上曾不寤。我無忠臣兮何故棄國，自快中野兮蒼天與直。于嗟不可悔兮寧早自賊，為王餓死兮誰者憐之，呂氏絕理兮託天報仇。
---
不詳·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：不詳
作者：不詳
卷別：卷八十七：雜歌謠辭五
詩題解：《晉書·五行志》曰：「庾亮初鎮武昌，出至石頭，百姓於岸上歌之。後連徵不入，及薨，還都葬焉。」
詩文：庾公初上時，翩翩如飛鳥。庾公還揚州，白馬牽流蘇。
---
不詳·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：不詳
作者：不詳
卷別：卷八十九：雜歌謠辭七
詩題解：《晉書·五行志》曰：「安帝義熙初童謠。時官養盧龍，寵以金紫，奉以名州，養之已極，而龍不能懷我好音，舉兵內伐，遂成讎敵也。及敗，斬伐其黨，如草木之成積焉。」按《列傳》：「盧循小字元龍，元興二年寇廣州，逐刺史吳隱之，自攝州事，號平南將軍。安帝乃假循征虜將軍、廣州刺史。義熙中，劉裕破循于豫章。循走交州，為刺史杜慧度所殺。」
詩文：官家養蘆化成荻，蘆生不止自成積。
---
不詳·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：不詳
作者：不詳
卷別：卷八十八：雜歌謠辭六
詩題解：《漢書·五行志》曰：「晉惠公賴秦力得立，立而背秦，內殺二大夫，國人不說。乃更葬其兄恭太子申生而不敬，故詩妖作也。後與秦戰，為秦所獲，立十四年而死，晉人絕之，更立其兄重耳，是為文公，遂伯諸侯。」
詩文：恭太子更葬兮，後十四年晉亦不昌，昌乃在其兄。
---
不詳·新河歌 (歌辭四，四十八首之四十)
詩題：新河歌
篇目：歌辭四，四十八首之四十
朝代：不詳
作者：不詳
卷別：卷八十六：雜歌謠辭四
詩題解：《唐書》曰：「薛大鼎，貞觀中為滄州刺史。州界有無棣河，隋末填廢，大鼎奏開之，引魚鹽於海。百姓歌之。」
詩文：新河得通舟楫利，直達滄海魚鹽至。昔日徒行今結駟，美哉薛公德滂被。
---
不詳·日出入 (漢郊祀歌，二十首之九)
詩題：日出入
篇目：漢郊祀歌，二十首之九
朝代：不詳
作者：不詳
卷別：卷一：郊廟歌辭一
詩文：日出入安窮？時世不與人同。故春非我春，夏非我夏，秋非我秋，冬非我冬。泊如四海之池，遍觀是邪謂何？吾知所樂，獨樂六龍，六龍之調，使我心若。訾黃其何不徠下！
---
不詳·昇和 (唐享太廟樂章，十四首之二)
詩題：昇和
篇目：唐享太廟樂章，十四首之二
朝代：不詳
作者：不詳
卷別：卷十：郊廟歌辭十
詩序：皇帝行
詩文：顧惟菲薄，纂曆應期。中外同軌，夷狄來思。樂用崇德，禮以陳詞。夕惕若厲，欽奉宏基。
---
不詳·明德凱容樂 (齊太廟樂歌，二十一首之二十一)
詩題：明德凱容樂
篇目：齊太廟樂歌，二十一首之二十一
朝代：不詳
作者：不詳
卷別：卷九：郊廟歌辭九
詩文：多難固業，殷憂啟聖。帝宗纘武，惟時執競。起柳獻祥，百堵興詠。義雖祀夏，功符受命。遠無不懷，邇無不肅。其儀濟濟，其容穆穆。赫矣君臨，昭哉嗣服。允王惟后，膺此多福。禮以昭事，樂以感靈。八簠陳室，六舞充庭。觀德在廟，象德在形。四海來祭，萬國咸寧。
---
不詳·明德舞 (周宗廟樂舞辭，十四首之七)
詩題：明德舞
篇目：周宗廟樂舞辭，十四首之七
朝代：不詳
作者：不詳
卷別：卷十二：郊廟歌辭十二
詩序：太祖室
詩文：惟彼岐陽，德大流光。載造周室，澤及遐荒。於鑠聖祖，上帝是皇。迺聖迺神，知微知章。新廟奕奕，豐年穰穰。取彼血膋，以往烝嘗。黍稷惟馨，籩豆大房。工祝致告，受福無疆。
---
不詳·昔昔鹽 (五十六首之八)
詩題：昔昔鹽
篇目：五十六首之八
朝代：不詳
作者：不詳
卷別：卷七十九：近代曲辭一
詩題解：隋薛吏部有《昔昔鹽》，唐趙嘏廣之為二十章。《樂苑》曰：「《昔昔鹽》，羽調曲，唐亦為舞曲」。「昔」一作「析」。
詩文：碧落風煙外，瑤臺道路賒。何如連御苑，別自有仙家。此地回鸞駕，緣溪滿翠華。洞中明月夜，窗下發煙霞。
---
不詳·春祈社諴夏 (隋社稷歌，四首之一)
詩題：春祈社諴夏
篇目：隋社稷歌，四首之一
朝代：不詳
作者：不詳
卷別：卷四：郊廟歌辭四
詩文：厚地開靈，方壇崇祀。達以風露，樹之松梓。句萌既申，芟柞伊始。恭祈粢盛，載膺休祉。
---
不詳·春祈稷諴夏 (隋社稷歌，四首之二)
詩題：春祈稷諴夏
篇目：隋社稷歌，四首之二
朝代：不詳
作者：不詳
卷別：卷四：郊廟歌辭四
詩文：粒食興教，播厥有先。尊神致潔，報本惟虔。瞻榆束耒，望杏開田。方憑戩福，佇詠豐年。
---
不詳·昭和 (唐享太廟樂章，十四首之十一)
詩題：昭和
篇目：唐享太廟樂章，十四首之十一
朝代：不詳
作者：不詳
卷別：卷十：郊廟歌辭十
詩序：皇后奠鬯
詩文：道洽二儀交泰，時休四宇和平。環珮肅於庭實，鐘石揚乎頌聲。
---
不詳·昭夏 (隋圜丘歌，八首之一)
詩題：昭夏
篇目：隋圜丘歌，八首之一
朝代：不詳
作者：不詳
卷別：卷四：郊廟歌辭四
詩序：降神
詩文：肅祭典，協良辰。具嘉薦，俟皇臻。禮方成，樂已變。感靈心，迴天睠。闢華闕，下乾宮。乘精氣，御祥風。望爟火，通田燭。膺介圭，受瑄玉。神之臨，慶陰陰。煙衢洞，宸路深。善既福，德斯輔。流鴻祚，遍區宇。
---
不詳·昭夏 (隋圜丘歌，八首之八)
詩題：昭夏
篇目：隋圜丘歌，八首之八
朝代：不詳
作者：不詳
卷別：卷四：郊廟歌辭四
詩序：送神
詩文：享序洽，祀禮施。神之駕，嚴將馳。奔精驅，長離耀。牲煙達，潔誠照。騰日馭，鼓電鞭。辭下土，升上玄。瞻寥廓，杳無際。澹群心，留餘惠。
---
不詳·昭夏 (隋方丘歌，四首之一)
詩題：昭夏
篇目：隋方丘歌，四首之一
朝代：不詳
作者：不詳
卷別：卷四：郊廟歌辭四
詩序：迎神
詩文：柔功暢，陰德昭。陳瘞典，盛玄郊。篚冪清，膋鬯馥。皇情虔，具寮肅。笙頌合，鼓鼗會。出桂旗，屯孔蓋。敬如在，肅有承。神胥樂，慶福膺。
---
不詳·昭夏 (隋方丘歌，四首之四)
詩題：昭夏
篇目：隋方丘歌，四首之四
朝代：不詳
作者：不詳
卷別：卷四：郊廟歌辭四
詩序：送神
詩文：奠既徹，獻已周。竦靈駕，逝遠遊。洞四極，匝九縣。慶方流，祉恆遍。埋玉氣，掩牲芬。晣神理，顯國文。
---
不詳·昭夏樂 (北齊享廟樂辭，十八首之三)
詩題：昭夏樂
篇目：北齊享廟樂辭，十八首之三
朝代：不詳
作者：不詳
卷別：卷九：郊廟歌辭九
詩序：牲出入
詩文：大祀云事，獻奠有儀。既歌既展，贊顧迎犧。執從伊竦，芻飾惟慄。俟用於庭，將升於室。且握且騂，以致其誠。惠我貽頌，降祉千齡。
---
不詳·昭夏樂 (北齊享廟樂辭，十八首之四)
詩題：昭夏樂
篇目：北齊享廟樂辭，十八首之四
朝代：不詳
作者：不詳
卷別：卷九：郊廟歌辭九
詩序：薦毛血
詩文：緬彼遐慨，悠然永思。留連七享，纏綿四時。神升魄沈，靡聞靡見。陰陽載俟，臭聲兼薦。祖考其鑒，言萃王休。降神敷錫，百福是由。
---
不詳·昭夏樂 (北齊北郊樂歌，八首之七)
詩題：昭夏樂
篇目：北齊北郊樂歌，八首之七
朝代：不詳
作者：不詳
卷別：卷三：郊廟歌辭三
詩序：既瘗
詩文：玄黃覆載，元首照臨。合德致禮，有契其心。敬申事闋，潔誠云報。牲玉載陳，棫樸斯燎。寥廓幽曖，播以馨香。皇靈惟監，降福無疆。
---
不詳·昭夏樂 (北齊北郊樂歌，八首之二)
詩題：昭夏樂
篇目：北齊北郊樂歌，八首之二
朝代：不詳
作者：不詳
卷別：卷三：郊廟歌辭三
詩序：薦毛血
詩文：展禮上月，肅事應時。繭栗為用，交暢有期。弓矢斯發，盆簝將事。方祇致祀，率由先志。和以鑾刀，臭以血膋。至哉敬矣，厥義孔高。
---
不詳·昭夏樂 (北齊南郊樂歌，十三首之三)
詩題：昭夏樂
篇目：北齊南郊樂歌，十三首之三
朝代：不詳
作者：不詳
卷別：卷三：郊廟歌辭三
詩序：牲出入
詩文：剛柔設位，惟皇配之。言肅其禮，念暢在茲。飾牲舉獸，載歌且舞。既舍伊腯，致精靈府。物色惟典，齋沐加恭。宗族咸暨，罔不率從。
---
不詳·昭夏樂 (北齊南郊樂歌，十三首之十二)
詩題：昭夏樂
篇目：北齊南郊樂歌，十三首之十二
朝代：不詳
作者：不詳
卷別：卷三：郊廟歌辭三
詩序：既燎
詩文：玄黃覆載，元首照臨。合德致禮，有契其心。敬申事闋，潔誠云報。玉帛載升，棫樸斯燎。寥廓幽曖，播以馨香。皇靈惟監，降福無疆。
---
不詳·昭夏樂 (北齊南郊樂歌，十三首之四)
詩題：昭夏樂
篇目：北齊南郊樂歌，十三首之四
朝代：不詳
作者：不詳
卷別：卷三：郊廟歌辭三
詩序：薦毛血
詩文：展禮上月，肅事應時。繭栗為用，交暢有期。弓矢斯發，盆簝將事。圓神致祀，率由先志。和以鑾刀，臭以血膋。至哉敬矣，厥義孔高。
---
不詳·昭夏樂 (北齊明堂樂歌，十一首之五)
詩題：昭夏樂
篇目：北齊明堂樂歌，十一首之五
朝代：不詳
作者：不詳
卷別：卷三：郊廟歌辭三
詩序：薦毛血
詩文：我將宗祀，夤獻厥誠。鞠躬如在，側聽無聲。薦色斯純，呈氣斯臭。有滌有濯，惟神其祐。五方來格，一人多祉。明德惟馨，於穆不已。
---
不詳·昭夏樂 (北齊明堂樂歌，十一首之四)
詩題：昭夏樂
篇目：北齊明堂樂歌，十一首之四
朝代：不詳
作者：不詳
卷別：卷三：郊廟歌辭三
詩序：牲出入
詩文：孝饗不匱，精潔臨年。滌牢委溢，形色博牷。于以用之，言承歆祀。肅肅威儀，敢不敬止。載飾載省，維牛維羊。明神有察，保茲萬方。
---
不詳·昭夏樂 (宋章廟樂舞歌，十五首之五)
詩題：昭夏樂
篇目：宋章廟樂舞歌，十五首之五
朝代：不詳
作者：不詳
卷別：卷八：郊廟歌辭八
詩序：迎神
詩文：閟宮黝黝，復殿微微。瓊除肅炤，釭壁彤煇。黼帟神凝，玉堂嚴馨。圓火夕耀，方水朝清。金枝委樹，翠鐙佇縣。渟波澄宿，華漢浮天。恭事既夙，虔心有慕。仰降皇靈，俯寧休祚。
---
不詳·昭夏樂 (齊南郊樂歌，十三首之十一)
詩題：昭夏樂
篇目：齊南郊樂歌，十三首之十一
朝代：不詳
作者：不詳
卷別：卷二：郊廟歌辭二
詩序：送神
詩文：薦饗洽，禮樂該。神娛展，辰旆回。洞雲路，拂琁階。紫雰藹，青霄開。睠皇都，顧玉臺。留昌德，結聖懷。
---
不詳·昭夏樂 (齊南郊樂歌，十三首之四)
詩題：昭夏樂
篇目：齊南郊樂歌，十三首之四
朝代：不詳
作者：不詳
卷別：卷二：郊廟歌辭二
詩序：送神
詩文：惟聖饗帝，惟孝饗親。禮行宗祀，敬達郊禋。金枝中樹，廣樂四陳。月御案節，星驅扶輪。遙興遠駕，曜曜振振。告成大報，受釐元神。
---
不詳·昭夏樂 (齊太廟樂歌，二十一首之四)
詩題：昭夏樂
篇目：齊太廟樂歌，二十一首之四
朝代：不詳
作者：不詳
卷別：卷九：郊廟歌辭九
詩序：迎神
詩文：涓辰選氣，展禮恭祗。重闈月洞，層牖煙施。載虛玉鬯，載受金枝。天歌折饗，雲舞罄儀。神惟降止，泛景凝羲。帝華永藹，泯藻方摛。
---
不詳·昭夏樂 (齊明堂樂歌，十五首之六)
詩題：昭夏樂
篇目：齊明堂樂歌，十五首之六
朝代：不詳
作者：不詳
卷別：卷二：郊廟歌辭二
詩序：迎神
詩文：地紐謐，乾樞回。華蓋動，紫微開。旌蔽日，車若雲。駕六氣，乘煙熅。燁帝京，耀天邑。聖祖降，五雲集，懋粢盛，潔牲牷。百禮肅，群司虔。皇德遠，大孝昌。貫九幽，洞三光。神之安，解玉鑾。昌福至，萬宇歡。
---
不詳·昭夏樂，二首之一 (宋章廟樂舞歌，十五首之十三)
詩題：昭夏樂，二首之一
篇目：宋章廟樂舞歌，十五首之十三
朝代：不詳
作者：不詳
卷別：卷八：郊廟歌辭八
詩序：送神
詩文：大孝備，盛禮豐。神安留，嘉樂充。旋駕聳，泛青穹。延八虛，闢四空。藹流景，肅行風。
---
不詳·昭夏樂，二首之二 (宋章廟樂舞歌，十五首之十四)
詩題：昭夏樂，二首之二
篇目：宋章廟樂舞歌，十五首之十四
朝代：不詳
作者：不詳
卷別：卷八：郊廟歌辭八
詩序：送神
詩文：昭融教，緝風度。戀皇靈，結深慕。解羽縣，輟華樹。偕瓊除，端玉輅。流汪濊，慶國步。
---
不詳·昭德 (唐韋氏褒德廟樂章，五首之一)
詩題：昭德
篇目：唐韋氏褒德廟樂章，五首之一
朝代：不詳
作者：不詳
卷別：卷十二：郊廟歌辭十二
詩序：迎神
詩文：道赫梧宮，悲盈蒿里。爰暢徽烈，載敷嘉祀。享洽四時，規陳二簋。靈應昭格，神其戾止。
---
不詳·昭德舞 (後唐宗廟樂舞辭，六首之一)
詩題：昭德舞
篇目：後唐宗廟樂舞辭，六首之一
朝代：不詳
作者：不詳
卷別：卷十二：郊廟歌辭十二
詩序：懿祖室
詩文：懿彼明德，赫赫煌煌。名高閫域，功著旂常。道符休泰，運叶祺祥。慶傳萬祀，以播耿光。
---
不詳·昭德舞 (梁太廟樂舞辭，十一首之八)
詩題：昭德舞
篇目：梁太廟樂舞辭，十一首之八
朝代：不詳
作者：不詳
卷別：卷十二：郊廟歌辭十二
詩序：獻烈祖
詩文：肅肅文考，源濬派長。漢稱誕季，周實生昌。奄有四海，超彼百王。笙鏞迭奏，禮物熒煌。
---
不詳·昭感 (唐享太廟樂章，十四首之十四)
詩題：昭感
篇目：唐享太廟樂章，十四首之十四
朝代：不詳
作者：不詳
卷別：卷十：郊廟歌辭十
詩序：皇后送神
詩文：鏗鏘《韶》《濩》，肅穆神容。洪規赫赫，祠典雍雍。已週三獻，將乘六龍。虔誠有讬，懇志無從。
---
不詳·昭遠樂 (齊南郊樂歌，十三首之十二)
詩題：昭遠樂
篇目：齊南郊樂歌，十三首之十二
朝代：不詳
作者：不詳
卷別：卷二：郊廟歌辭二
詩序：就燎位
詩文：天以德降，帝以禮報。牲樽俯陳，柴幣仰燎。事展司采，敬達瑄薌。煙贄青昊，震颺紫場。陳馨示策，肅志宗禋。禮非物備，福唯誠陳。
---
不詳·晉京口民間謠，二首之一 (謠辭三，五十一首之九)
詩題：晉京口民間謠，二首之一
篇目：謠辭三，五十一首之九
朝代：不詳
作者：不詳
卷別：卷八十九：雜歌謠辭七
詩題解：《宋書·五行志》曰：「晉王恭在京口，民間忽有此謠。按黃字，上恭字頭也，小人，恭字下也。尋如謠言。」
詩文：黃頭小人欲作賊，阿公在城下，指縛得。
---
不詳·晉京口民間謠，二首之二 (謠辭三，五十一首之十)
詩題：晉京口民間謠，二首之二
篇目：謠辭三，五十一首之十
朝代：不詳
作者：不詳
卷別：卷八十九：雜歌謠辭七
詩題解：《宋書·五行志》曰：「晉王恭在京口，民間忽有此謠。按黃字，上恭字頭也，小人，恭字下也。尋如謠言。」
詩文：黃頭小人欲作亂，賴得金刀作蕃扞。
---
不詳·晉京口謠 (謠辭三，五十一首之八)
詩題：晉京口謠
篇目：謠辭三，五十一首之八
朝代：不詳
作者：不詳
卷別：卷八十九：雜歌謠辭七
詩題解：《宋書·五行志》曰：「晉王恭鎮京口，誅王國寶，百姓為此謠。按『昔年食白飯』，言得志也。『今年食麥麩』，麥麩粗穢，其精已去，明將敗也，天公將加譴謫而誅之也。『撚嚨喉』，氣不通，死之祥也。『敗復敗』，丁寧之辭也。恭尋死，京都大行咳疾，而喉並喝焉。」
詩文：昔年食白飯，今年食麥麩。天公誅謫汝，教汝捻嚨喉。嚨喉喝復喝，京口敗復敗。
---
不詳·晉元康中洛中童謠 (謠辭二，四十四首之三十五)
詩題：晉元康中洛中童謠
篇目：謠辭二，四十四首之三十五
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「晉元康中，趙王倫既篡，洛中有童謠。數月而齊王、成都、河間義兵同會誅倫。按成都西蕃而在鄴，故曰『虎從北來』；齊東蕃而在許，故曰『龍從南來』；河間水匯而在關中，故曰『水從西來』。齊留輔政，居宮西，有無君之心，故曰『登城看』也。」
詩文：虎從北來鼻頭汗，龍從南來登城看，水從西來何灌灌。
---
不詳·晉吳中童謠 (謠辭三，五十一首之六)
詩題：晉吳中童謠
篇目：謠辭三，五十一首之六
朝代：不詳
作者：不詳
卷別：卷八十九：雜歌謠辭七
詩題解：《宋書·五行志》曰：「晉庾羲在吳郡時吳中童謠。無幾而庾羲王洽相繼亡。」
詩文：寧食下湖荇，不食上湖蓴。庾、吳、沒命喪，復殺王領軍。
---
不詳·晉哀帝隆和初童謠 (謠辭二，四十四首之四十二)
詩題：晉哀帝隆和初童謠
篇目：謠辭二，四十四首之四十二
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「哀帝隆和初童謠。朝廷聞而惡之，改年曰興寧。民復歌曰：『雖復改興寧，亦復無聊生。』哀帝尋崩。升平五年而穆帝崩，不滿斗，不至十年也。」
詩文：升平不滿斗，隆和那得久。桓公入石頭，陛下徒跣走。
---
不詳·晉太和末童謠 (謠辭二，四十四首之四十三)
詩題：晉太和末童謠
篇目：謠辭二，四十四首之四十三
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「太和末童謠，及海西公被廢，百姓耕其門以種小麥，遂如謠言。」
詩文：犁牛耕御路，白門種小麥。
---
不詳·晉孝武太元末京口謠 (謠辭二，四十四首之四十四)
詩題：晉孝武太元末京口謠
篇目：謠辭二，四十四首之四十四
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「孝武帝太元末京口謠，尋王恭起兵誅王國寶，旋為劉牢之所敗，故言『拉颯棲』也。」
詩文：黃雌雞，莫作雄父啼。一旦去毛衣，衣被拉颯棲。
---
不詳·晉安帝元興中童謠 (謠辭三，五十一首之二)
詩題：晉安帝元興中童謠
篇目：謠辭三，五十一首之二
朝代：不詳
作者：不詳
卷別：卷八十九：雜歌謠辭七
詩文：長干巷，巷長干。今年殺郎君，明年斬諸桓。
---
不詳·晉安帝義熙初謠，二首之一 (謠辭三，五十一首之四)
詩題：晉安帝義熙初謠，二首之一
篇目：謠辭三，五十一首之四
朝代：不詳
作者：不詳
卷別：卷八十九：雜歌謠辭七
詩題解：《宋書·五行志》曰：「盧龍據有廣州，民間有謠。後擁上流數州之地，內逼京輦，應『天半』之言。時復有謠言，龍後果敗，不得入石頭矣。」 
詩文：蘆生漫漫竟天半。
---
不詳·晉安帝義熙初謠，二首之二 (謠辭三，五十一首之五)
詩題：晉安帝義熙初謠，二首之二
篇目：謠辭三，五十一首之五
朝代：不詳
作者：不詳
卷別：卷八十九：雜歌謠辭七
詩題解：《宋書·五行志》曰：「盧龍據有廣州，民間有謠。後擁上流數州之地，內逼京輦，應『天半』之言。時復有謠言，龍後果敗，不得入石頭矣。」 
詩文：盧橙橙，逐水流。東風忽如起，那得入石頭。
---
不詳·晉惠帝元康中京洛童謠，二首之一 (謠辭二，四十四首之三十三)
詩題：晉惠帝元康中京洛童謠，二首之一
篇目：謠辭二，四十四首之三十三
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「惠帝元康中京洛童謠。南風，賈后字也。白，晉行也。沙門，太子小名也。魯，賈謐國也。言賈后將與謐為亂，以危太子，而趙王因釁咀嚼豪賢，以成篡奪也。」按《賈后傳》有此謠云：「南風烈烈吹黃沙，遙望魯國鬱嵯峨，前至三月滅汝家。」與《五行志》所載不同。其後賈謐既誅，賈后尋亦廢死。《宋書·五行志》曰：「是時愍懷頗失眾望，卒以廢黜，不得其死焉。」
詩文：南風起，吹白沙，遙望魯國何嵯峨，千歲髑髏生齒牙。
---
不詳·晉惠帝元康中京洛童謠，二首之二 (謠辭二，四十四首之三十四)
詩題：晉惠帝元康中京洛童謠，二首之二
篇目：謠辭二，四十四首之三十四
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「惠帝元康中京洛童謠。南風，賈后字也。白，晉行也。沙門，太子小名也。魯，賈謐國也。言賈后將與謐為亂，以危太子，而趙王因釁咀嚼豪賢，以成篡奪也。」按《賈后傳》有此謠云：「南風烈烈吹黃沙，遙望魯國鬱嵯峨，前至三月滅汝家。」與《五行志》所載不同。其後賈謐既誅，賈后尋亦廢死。《宋書·五行志》曰：「是時愍懷頗失眾望，卒以廢黜，不得其死焉。」
詩文：城東馬子莫嚨哅，比至來年纏汝鬉。
---
不詳·晉惠帝太安中童謠 (謠辭二，四十四首之三十七)
詩題：晉惠帝太安中童謠
篇目：謠辭二，四十四首之三十七
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「晉惠帝太安中童謠。其後中原大亂，宗蕃多絕，唯琅邪、汝南、西陽、南頓、彭城同至江表，而元帝嗣晉矣。」
詩文：五馬遊渡江，一馬化為龍。
---
不詳·晉惠帝時洛陽童謠 (謠辭二，四十四首之三十六)
詩題：晉惠帝時洛陽童謠
篇目：謠辭二，四十四首之三十六
朝代：不詳
作者：不詳
卷別：卷八十八：雜歌謠辭六
詩題解：《晉書》曰：「惠帝時洛陽童謠。明年而胡賊石勒、劉羽反。」
詩文：鄴中女子莫千妖，前至三月抱胡腰。
---
不詳·晉惠帝永熙中童謠 (謠辭二，四十四首之三十二)
詩題：晉惠帝永熙中童謠
篇目：謠辭二，四十四首之三十二
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「惠帝永熙中童謠。時楊駿專權，楚王用事，故言『荊筆楊板』。二人不誅，則君臣禮悖，故云『幾作驢』也。」
詩文：二月末，三月初，荊筆楊板行詔書，宮中大馬幾作驢。
---
不詳·晉懷帝永嘉中童謠 (謠辭二，四十四首之三十九)
詩題：晉懷帝永嘉中童謠
篇目：謠辭二，四十四首之三十九
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「司馬越還洛時童謠也。」按《列傳》：「越既與苟晞構怨，尋詔越為丞相，領兗州牧，督兗、豫、司、冀、幽、并六州。越辭丞相不受，自許遷于鄄城，移屯濮陽，又遷于滎陽，後自滎陽還洛。」《帝紀》曰：「永嘉三年三月丁巳，東海王越歸京師」是也。
詩文：洛中大鼠長尺二，若不早去大狗至。
---
不詳·晉懷帝永嘉初謠 (謠辭二，四十四首之三十八)
詩題：晉懷帝永嘉初謠
篇目：謠辭二，四十四首之三十八
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「苟晞將破汲桑時有此謠。司馬越由是惡晞，奪其兗州，隙難遂構焉。」按列傳：「東海孝獻王越，字元超，懷帝永嘉初出鎮許昌，自許昌率苟晞及冀州刺史丁劭討汲桑，破之。越還于許。長史潘滔說之曰：『兗州天下樞要，公宜自牧。』乃轉苟晞為青州刺史，由是與晞有隙。」
詩文：元超兄弟大洛度，上桑打椹為苟作。
---
不詳·晉拂舞歌，五首之一：白鳩篇 (雜舞二，二十五首之二十一)
詩題：晉拂舞歌，五首之一：白鳩篇
篇目：雜舞二，二十五首之二十一
朝代：不詳
作者：不詳
卷別：卷五十四：舞曲歌辭三
詩題解：《晉書·樂志》曰：「《拂舞》出自江左，舊云吳舞也。晉曲五篇：一曰《白鳩》，二曰《濟濟》，三曰《獨祿》，四曰《碣石》，五曰《淮南王》。齊多刪舊辭，而因其曲名。」《古今樂錄》曰：「梁《拂舞歌》並用晉辭。」《樂府解題》曰：「讀其辭，除《白鳩》一曲，餘並非吳歌，未知所起也。」
詩序：《南齊書·樂志》曰：「《白符鳩舞》，出江南，吳人所造。其歌本云：『平平白符，思我君惠，集我金堂。』言白者金行，符合也，鳩亦合也，符鳩雖異，其義是同。」《宋書·樂志》曰：「晉楊泓《舞序》云：『自到江南，見《白符舞》，或言《白鳧鳩舞》，云有此來數十年矣。察其辭旨，乃是吳人患孫皓虐政，思屬晉也。』晉辭曰：『翩翩白鳩，載飛載鳴。懷我君德，來集君庭。』蓋晉人改其本歌云。」
詩文：翩翩白鳩，載飛載鳴。懷我君德，來集君庭。白雀呈瑞，素羽明鮮，翔庭舞翼，以應仁乾。交交鳴鳩，或丹或黃。樂我君惠，振羽來翔。東璧餘光，魚在江湖。惠而不費，敬我微軀。策我良駟，習我驅馳。與君周旋，樂道亡餘。我心虛靜，我志霑濡。彈琴鼓瑟，聊以自娛。凌雲登臺，浮遊太清。扳龍附鳳，目望身輕。
---
不詳·晉拂舞歌，五首之三：獨漉篇 (雜舞二，二十五首之二十三)
詩題：晉拂舞歌，五首之三：獨漉篇
篇目：雜舞二，二十五首之二十三
朝代：不詳
作者：不詳
卷別：卷五十四：舞曲歌辭三
詩題解：《晉書·樂志》曰：「《拂舞》出自江左，舊云吳舞也。晉曲五篇：一曰《白鳩》，二曰《濟濟》，三曰《獨祿》，四曰《碣石》，五曰《淮南王》。齊多刪舊辭，而因其曲名。」《古今樂錄》曰：「梁《拂舞歌》並用晉辭。」《樂府解題》曰：「讀其辭，除《白鳩》一曲，餘並非吳歌，未知所起也。」
詩序：「獨漉」，一作「獨祿」。《南齊書·樂志》曰：「古辭《明君曲》後云：『勇安樂，無慈不問清與濁。清與無時濁，邪交與獨祿。』《伎錄》曰：『求祿求祿，清白不濁。清白尚可，貪汙殺我。』晉歌為『鹿』字，古通用也。疑是風刺之辭。」
詩文：獨漉獨漉，水深泥濁。泥濁尚可，水深殺我。雍雍雙雁，遊戲田畔。我欲射雁，念子孤散。翩翩浮萍，得風遙輕。我心何合，與之同并。空床低帷，誰知無人。夜衣錦繡，誰別偽真。刀鳴削中，倚床無施。父冤不報，欲活何為。猛虎班班，遊戲山間。虎欲齧人，不避豪賢。
---
不詳·晉拂舞歌，五首之二：濟濟篇 (雜舞二，二十五首之二十二)
詩題：晉拂舞歌，五首之二：濟濟篇
篇目：雜舞二，二十五首之二十二
朝代：不詳
作者：不詳
卷別：卷五十四：舞曲歌辭三
詩題解：《晉書·樂志》曰：「《拂舞》出自江左，舊云吳舞也。晉曲五篇：一曰《白鳩》，二曰《濟濟》，三曰《獨祿》，四曰《碣石》，五曰《淮南王》。齊多刪舊辭，而因其曲名。」《古今樂錄》曰：「梁《拂舞歌》並用晉辭。」《樂府解題》曰：「讀其辭，除《白鳩》一曲，餘並非吳歌，未知所起也。」
詩文：暢飛暢舞氣流芳，追念三五大綺黃。去失有時可行，去來同時此未央。時冉冉，近桑榆，但當飲酒為歡娛。衰老逝，有何期，多憂耿耿內懷思。淵池廣，魚獨希，願得黃浦眾所依。恩感人，世無比，悲歌且舞無極已。
---
不詳·晉拂舞歌，五首之四：淮南王篇 (雜舞二，二十五首之二十五)
詩題：晉拂舞歌，五首之四：淮南王篇
篇目：雜舞二，二十五首之二十五
朝代：不詳
作者：不詳
卷別：卷五十四：舞曲歌辭三
詩題解：《晉書·樂志》曰：「《拂舞》出自江左，舊云吳舞也。晉曲五篇：一曰《白鳩》，二曰《濟濟》，三曰《獨祿》，四曰《碣石》，五曰《淮南王》。齊多刪舊辭，而因其曲名。」《古今樂錄》曰：「梁《拂舞歌》並用晉辭。」《樂府解題》曰：「讀其辭，除《白鳩》一曲，餘並非吳歌，未知所起也。」
詩序：崔豹《古今注》曰：「《淮南王》，淮南小山之所作也。淮南王服食求仙，遍禮方士，遂與八公相攜俱去，莫知所往。小山之徒，思戀不已，乃作《淮南王曲》焉。」班固《漢武帝故事》曰：「淮南王安好神仙，招方術之士，能為雲雨。百姓傳云：『淮南王得天子，壽無極。』帝心惡之，使覘王，云：『能致仙人，與共遊處，變化無常，又能隱形飛行，服氣不食。』帝聞而喜，欲受其道，王不肯傳。帝怒，將誅焉。王知之，出令與群臣，因不知所之。」《樂府解題》曰：「古詞云：『淮南王，自言尊。』實言安仙去。」
詩文：淮南王，自言尊，百尺高樓與天連。後園鑿井銀作床，金瓶素綆汲寒漿。汲寒漿，飲少年，少年窈窕何能賢。揚聲悲歌音絕天。我欲渡河河無梁，原化雙黃鵠，還故鄉。還故鄉，入故里，徘徊故鄉，苦身不已。繁舞寄聲無不泰，徘徊桑梓遊天外。　
---
不詳·晉拂舞歌，五首之四：碣石篇，觀滄海 (雜舞二，二十五首之二十四)
詩題：晉拂舞歌，五首之四：碣石篇，觀滄海
篇目：雜舞二，二十五首之二十四
朝代：不詳
作者：不詳
卷別：卷五十四：舞曲歌辭三
詩題解：《晉書·樂志》曰：「《拂舞》出自江左，舊云吳舞也。晉曲五篇：一曰《白鳩》，二曰《濟濟》，三曰《獨祿》，四曰《碣石》，五曰《淮南王》。齊多刪舊辭，而因其曲名。」《古今樂錄》曰：「梁《拂舞歌》並用晉辭。」《樂府解題》曰：「讀其辭，除《白鳩》一曲，餘並非吳歌，未知所起也。」
詩序：《南齊書·樂志》曰：「《碣石》，魏武帝辭。晉以為《碣石舞》。其歌四章：一曰《觀滄海》，二曰《冬十月》，三曰《土不同》，四曰《龜雖壽》。」《樂府解題》曰：「《碣石篇》，晉樂，奏魏武帝辭。首章言東臨碣石，見滄海之廣，日月出入其中。二章言農功畢而商賈往來。三章言鄉土不同，人性各異。四章言老驥伏櫪，志在千里，烈士暮年，壯心不已也。」按《相和大曲》，《步出夏門行》亦有《碣石篇》，與此並同，但曲前更有豔爾。
詩文：東臨碣石，以觀滄海。水何澹澹，山島竦峙。樹木叢生，百草豐茂。秋風蕭瑟，洪波湧起。日月之行，若出其中。星漢粲爛，若出其裏。幸甚至哉，歌以詠志。　
---
不詳·晉明帝太甯初童謠 (謠辭二，四十四首之四十一)
詩題：晉明帝太甯初童謠
篇目：謠辭二，四十四首之四十一
朝代：不詳
作者：不詳
卷別：卷八十八：雜歌謠辭六
詩題解：《晉書·五行志》曰：「明帝太寧初童謠。及明帝崩，成帝幼，為蘇峻所逼，遷于石頭，御膳不足，此『大馬死，小馬餓』也。高山，峻也，言峻尋死。石，峻弟蘇石也。峻死後，石據石頭，尋亦破，此山崩石破之應也。」
詩文：惻惻力力，放馬山側。大馬死，小馬餓。高山崩，石自破。
---
不詳·晉昭德成功舞歌，四首之一：昭德舞歌，二首之一 (雅舞，二十五首之二十二)
詩題：晉昭德成功舞歌，四首之一：昭德舞歌，二首之一
篇目：雅舞，二十五首之二十二
朝代：不詳
作者：不詳
卷別：卷五十二：舞曲歌辭一
詩題解：《唐餘錄》曰：「晉天福五年，詔有司復修正至朝會二舞之制，以文舞為《昭德》之舞，武舞為《成功》之舞。十一月冬至，遂奏之。於時二舞久廢，眾喜於復興，而樂工舞員，雜取教坊以滿之。聲節靡曼，綴兆合節，而無遠促遲速之累。及明年正旦再奏，而蹈厲進退無列，議者非之。」《五代史·樂志》曰：「文舞六十四人，左手執籥，右手執翟。冠進賢冠，服黃紗袍，白紗中單，皁領褾，白練𧞔襠，白布大口袴，革帶，烏皮履，白布襪。武舞六十四人，左手執干，右手執戚。服弁，平巾幘，金支緋絲布大袖，緋絲布裲襠，甲金飾，白練𧞔襠，錦騰蛇起梁帶，豹文大口布袴，烏皮靴。」
詩文：聖代修文德，明庭舉舊章。兩階陳羽籥，萬舞合宮商。劍佩森鴛鷺，《簫韶》下鳳凰。我朝青史上，千古有輝光。
---
不詳·晉昭德成功舞歌，四首之三：成功舞歌，二首之一 (雅舞，二十五首之二十四)
詩題：晉昭德成功舞歌，四首之三：成功舞歌，二首之一
篇目：雅舞，二十五首之二十四
朝代：不詳
作者：不詳
卷別：卷五十二：舞曲歌辭一
詩題解：《唐餘錄》曰：「晉天福五年，詔有司復修正至朝會二舞之制，以文舞為《昭德》之舞，武舞為《成功》之舞。十一月冬至，遂奏之。於時二舞久廢，眾喜於復興，而樂工舞員，雜取教坊以滿之。聲節靡曼，綴兆合節，而無遠促遲速之累。及明年正旦再奏，而蹈厲進退無列，議者非之。」《五代史·樂志》曰：「文舞六十四人，左手執籥，右手執翟。冠進賢冠，服黃紗袍，白紗中單，皁領褾，白練𧞔襠，白布大口袴，革帶，烏皮履，白布襪。武舞六十四人，左手執干，右手執戚。服弁，平巾幘，金支緋絲布大袖，緋絲布裲襠，甲金飾，白練𧞔襠，錦騰蛇起梁帶，豹文大口布袴，烏皮靴。」
詩文：撥亂資英主，開基自晉陽。一戎成大業，七德煥前王。炎漢提封遠，姬周世祚長。朱干將玉戚，全象武功揚。
---
不詳·晉昭德成功舞歌，四首之二：昭德舞歌，二首之二 (雅舞，二十五首之二十三)
詩題：晉昭德成功舞歌，四首之二：昭德舞歌，二首之二
篇目：雅舞，二十五首之二十三
朝代：不詳
作者：不詳
卷別：卷五十二：舞曲歌辭一
詩題解：《唐餘錄》曰：「晉天福五年，詔有司復修正至朝會二舞之制，以文舞為《昭德》之舞，武舞為《成功》之舞。十一月冬至，遂奏之。於時二舞久廢，眾喜於復興，而樂工舞員，雜取教坊以滿之。聲節靡曼，綴兆合節，而無遠促遲速之累。及明年正旦再奏，而蹈厲進退無列，議者非之。」《五代史·樂志》曰：「文舞六十四人，左手執籥，右手執翟。冠進賢冠，服黃紗袍，白紗中單，皁領褾，白練𧞔襠，白布大口袴，革帶，烏皮履，白布襪。武舞六十四人，左手執干，右手執戚。服弁，平巾幘，金支緋絲布大袖，緋絲布裲襠，甲金飾，白練𧞔襠，錦騰蛇起梁帶，豹文大口布袴，烏皮靴。」
詩文：寰海干戈戢，朝廷禮樂施。白駒皆就縶，丹鳳復來儀。德備三苗格，風行萬國隨。小臣同百獸，率舞賀昌期。
---
不詳·晉昭德成功舞歌，四首之四：成功舞歌，二首之二 (雅舞，二十五首之二十五)
詩題：晉昭德成功舞歌，四首之四：成功舞歌，二首之二
篇目：雅舞，二十五首之二十五
朝代：不詳
作者：不詳
卷別：卷五十二：舞曲歌辭一
詩題解：《唐餘錄》曰：「晉天福五年，詔有司復修正至朝會二舞之制，以文舞為《昭德》之舞，武舞為《成功》之舞。十一月冬至，遂奏之。於時二舞久廢，眾喜於復興，而樂工舞員，雜取教坊以滿之。聲節靡曼，綴兆合節，而無遠促遲速之累。及明年正旦再奏，而蹈厲進退無列，議者非之。」《五代史·樂志》曰：「文舞六十四人，左手執籥，右手執翟。冠進賢冠，服黃紗袍，白紗中單，皁領褾，白練𧞔襠，白布大口袴，革帶，烏皮履，白布襪。武舞六十四人，左手執干，右手執戚。服弁，平巾幘，金支緋絲布大袖，緋絲布裲襠，甲金飾，白練𧞔襠，錦騰蛇起梁帶，豹文大口布袴，烏皮靴。」
詩文：睿算超前古，神功格上圓。百川留禹跡，萬國戴堯天。既已櫜弓矢，誠宜播管弦。蹌蹌隨鳥獸，共樂太平年。
---
不詳·晉杯槃舞歌 (雜舞四，四十八首之十一)
詩題：晉杯槃舞歌
篇目：雜舞四，四十八首之十一
朝代：不詳
作者：不詳
卷別：卷五十六：舞曲歌辭五
詩題解：《宋書·樂志》曰：「《槃舞》，漢曲也。張衡《舞賦》云：『歷七槃而縱躡。』王粲《七釋》云：『七槃陳於廣庭。』顏延之云：『遞間關於槃扇。』鮑照云：『七槃起長袖。』皆以七槃為舞也。《搜神記》云：『晉太康中，天下為《晉世寧舞》，矜手以接杯槃而反覆之。』此則漢世唯有《柈舞》，而晉加之以杯，反覆之也。」《五行志》曰：「其歌云：『晉世寧，舞杯盤。』言接杯盤於手上而反覆之，至危也。杯盤者，酒食之器也，而名曰晉世寧者，言晉世之士，偷苟於酒食之間，而其知不及遠。晉世之寧，猶杯盤之在手也。」《唐書·樂志》曰：「漢有《盤舞》，晉世謂之《杯盤舞》。樂府詩云：『妍袖陵七盤。』言舞用盤七枚也。」
詩文：晉世寧，四海平，普天安樂永大寧。四海安，天下歡，樂治興隆舞杯盤。舞杯盤，何翩翩，舉坐翻覆壽萬年。天與日，終與一，左回右轉不相失。箏笛悲，酒舞疲，心中慷慨可健兒。樽酒甘，絲竹清，原令諸君醉復醒。醉復醒，時合同，四坐歡樂皆言工。絲竹音，可不聽，亦舞此槃左右輕。自相當，合坐歡樂人命長。人命長，當結友，千秋萬歲皆老壽。
---
不詳·晉武帝太康後童謠，三首之一 (謠辭二，四十四首之二十九)
詩題：晉武帝太康後童謠，三首之一
篇目：謠辭二，四十四首之二十九
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「晉武帝太康後江南童謠。于時吳人皆謂在孫氏子孫，故竊發為亂者相繼。按橫目者『四』字，自吳亡至晉元帝興，幾四十年，皆如童謠之言。元帝懦而少斷，『局縮肉』，直斥之也。干寶云『不知所斥』，諱之也。」
詩文：局縮肉，數橫目，中國當敗吳當復。
---
不詳·晉武帝太康後童謠，三首之三 (謠辭二，四十四首之三十一)
詩題：晉武帝太康後童謠，三首之三
篇目：謠辭二，四十四首之三十一
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「晉武帝太康後江南童謠。于時吳人皆謂在孫氏子孫，故竊發為亂者相繼。按橫目者『四』字，自吳亡至晉元帝興，幾四十年，皆如童謠之言。元帝懦而少斷，『局縮肉』，直斥之也。干寶云『不知所斥』，諱之也。」
詩文：雞鳴不拊翼，吳復不用力。
---
不詳·晉武帝太康後童謠，三首之二 (謠辭二，四十四首之三十)
詩題：晉武帝太康後童謠，三首之二
篇目：謠辭二，四十四首之三十
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「晉武帝太康後江南童謠。于時吳人皆謂在孫氏子孫，故竊發為亂者相繼。按橫目者『四』字，自吳亡至晉元帝興，幾四十年，皆如童謠之言。元帝懦而少斷，『局縮肉』，直斥之也。干寶云『不知所斥』，諱之也。」
詩文：宮門柱，且莫朽，吳當復，在三十年後。
---
不詳·晉永嘉中童謠 (謠辭二，四十四首之四十)
詩題：晉永嘉中童謠
篇目：謠辭二，四十四首之四十
朝代：不詳
作者：不詳
卷別：卷八十八：雜歌謠辭六
詩題解：《三十國春秋》曰：「永嘉中童謠也」。
詩文：秦川中，血沒腕，唯有涼州倚柱觀。
---
不詳·晉泰始中謠 (謠辭一，三十三首之十二)
詩題：晉泰始中謠
篇目：謠辭一，三十三首之十二
朝代：不詳
作者：不詳
卷別：卷八十七：雜歌謠辭五
詩題解：《晉書》曰：「泰始中人為賈充等謠，言亡魏而成晉也。」
詩文：賈、裴、王，亂紀綱。王、裴、賈，濟天下。
---
不詳·晉獻公時童謠 (謠辭二，四十四首之二)
詩題：晉獻公時童謠
篇目：謠辭二，四十四首之二
朝代：不詳
作者：不詳
卷別：卷八十八：雜歌謠辭六
詩文：丙之晨，龍尾伏辰。袀服振振，取虢之旂。鶉之奔奔，天策焞焞。火中成軍，虢公其奔。
---
不詳·晉荊州童謠 (謠辭三，五十一首之七)
詩題：晉荊州童謠
篇目：謠辭三，五十一首之七
朝代：不詳
作者：不詳
卷別：卷八十九：雜歌謠辭七
詩題解：《晉書·五行志》曰：「殷仲堪在荊州時童謠。未幾而仲堪敗，桓玄遂有荊州。」
詩文：芒籠目，繩縛腹。殷當敗，桓當復。
---
不詳·晉高祖歌 (歌辭三，四十四首之二十二)
詩題：晉高祖歌
篇目：歌辭三，四十四首之二十二
朝代：不詳
作者：不詳
卷別：卷八十五：雜歌謠辭三
詩題解：《晉陽秋》曰：「高祖伐公孫淵，過故鄉，賜牛酒穀帛，會父老故舊飲讌，高祖作歌。」
詩文：天地開闢，日月重光。遭逢際會，奉辭遐方。將掃逋穢，還過故鄉。肅清萬里，總齊八荒。告誠歸老，待罪武陽。
---
不詳·晚芝曲 (宋鼓吹鐃歌，三首之二)
詩題：晚芝曲
篇目：宋鼓吹鐃歌，三首之二
朝代：不詳
作者：不詳
卷別：卷十九：鼓吹曲辭四
詩文：幾令吾幾令諸韓亂發正令吾○幾令吾諸韓從聽心令吾若里洛何來韓微令吾○
---
不詳·景德凱容舞 (陳太廟舞辭，七首之六)
詩題：景德凱容舞
篇目：陳太廟舞辭，七首之六
朝代：不詳
作者：不詳
卷別：卷九：郊廟歌辭九
詩序：景帝室
詩文：皇祖執德，長發其祥。顯仁藏用，懷道韜光。寧斯閟寢，合此蕭薌。永昭貽厥，還符翦商。
---
不詳·景星 (漢郊祀歌，二十首之十三)
詩題：景星
篇目：漢郊祀歌，二十首之十三
朝代：不詳
作者：不詳
卷別：卷一：郊廟歌辭一
詩題解：一曰《寶鼎歌》。《漢書·武帝紀》曰：「元鼎四年夏六月，得寶鼎后土祠旁，作《寶鼎之歌》。」《禮樂志》曰：「《景星》，元鼎五年，得鼎汾陰作。」如淳曰：「景星者，德星也。見無常，常出有道之國。」
詩文：景星顯見，信星彪列，象載昭庭，日親以察。參侔開闔，爰推本紀，汾脽出鼎，皇祐元始。五音六律，依韋饗昭，雜變並會，雅聲遠姚。空桑琴瑟結信成，四興遞代八風生。殷殷鍾石羽籥鳴。河龍供鯉醇犧牲。百末旨酒布蘭生。泰尊柘漿析朝酲。微感心攸通修名，周流常羊思所並。穰穰復正直往甯，馮蠵切和疏寫平。上天布施后土成，穰穰豐年四時榮。
---
不詳·景雲舞 (唐享太廟樂章，五首之四)
詩題：景雲舞
篇目：唐享太廟樂章，五首之四
朝代：不詳
作者：不詳
卷別：卷十：郊廟歌辭十
詩序：獻睿宗
詩文：惟睿作聖，惟聖登皇。精感耀魄，時膺會昌。舜慚大孝，堯推讓王。能事斯極，振古誰方。文明履運，車書同軌。巍巍赫赫，盡善盡美。衢室凝旒，大庭端扆。釋負之寄，事光復子。脫屣高天，登遐上玄。龍湖超忽，象野芊綿。遊衣復道，薦果初年。新廟奕奕，明德配天。
---
不詳·曲堤謠 (謠辭一，三十三首之十九)
詩題：曲堤謠
篇目：謠辭一，三十三首之十九
朝代：不詳
作者：不詳
卷別：卷八十七：雜歌謠辭五
詩題解：《北史》曰：「宋世良為清河太守，才識閒明，尤善政術。郡東南有曲堤，群盜所萃。世良施八條之制，盜奔它境，而民為此謠。」
詩文：曲堤雖險賊何益，但有宋公自屏跡。
---
不詳·更始時南陽童謠 (謠辭二，四十四首之十一)
詩題：更始時南陽童謠
篇目：謠辭二，四十四首之十一
朝代：不詳
作者：不詳
卷別：卷八十八：雜歌謠辭六
詩題解：《後漢書·五行志》曰：「更始時，南陽有童謠。是時更始在長安，世祖為大司馬，平定河北。更始大臣並僭專權，故謠妖作也。後更始遂為赤眉所殺，是更始之不諧在赤眉也。世祖自河北興。」
詩文：諧不諧，在赤眉。得不得，在河北。
---
不詳·會稽童謠 (謠辭一，三十三首之七)
詩題：會稽童謠
篇目：謠辭一，三十三首之七
朝代：不詳
作者：不詳
卷別：卷八十七：雜歌謠辭五
詩題解：《後漢書》曰：「張霸，永元中為會稽太守。時賊未解，郡界不寧，乃移書開購，明用信賞，賊遂束手歸附，不煩士卒之力，於是有童謠。」
詩文：棄我戟，捐我矛。盜賊盡，吏皆休。
---
不詳·朝日諴夏 (隋朝日夕月歌，二首之一)
詩題：朝日諴夏
篇目：隋朝日夕月歌，二首之一
朝代：不詳
作者：不詳
卷別：卷四：郊廟歌辭四
詩文：扶木上朝暾，嵫山沈暮景。寒來遊晷促，暑至馳輝永。時和合璧耀，俗泰重輪明。執圭盡昭事，服冕罄虔誠。
---
不詳·朝隴首 (漢郊祀歌，二十首之十八)
詩題：朝隴首
篇目：漢郊祀歌，二十首之十八
朝代：不詳
作者：不詳
卷別：卷一：郊廟歌辭一
詩題解：一曰《白麟歌》。《漢書·武帝紀》曰：「元狩元年冬十月，行幸雍，獲白麟，作《白麟之歌》。」顏師古云：「麟，麇身，牛尾，馬足，黃色，圜蹄，一角，角端有肉。」
詩文：朝隴首，覽西垠，雷電尞，獲白麟。爰五止，顯黃德，圖匈虐，熏鬻殛。闢流離，抑不詳，賓百僚，山河饗。掩回轅，鬗長馳，騰雨師，洒路陂。流星隕，感惟風，籋歸雲，撫懷心。
---
不詳·朱明 (漢郊祀歌，二十首之四)
詩題：朱明
篇目：漢郊祀歌，二十首之四
朝代：不詳
作者：不詳
卷別：卷一：郊廟歌辭一
詩文：朱明盛長，敷與萬物，桐生茂豫，靡有所詘。敷華就實，既阜既昌，登成甫田，百鬼迪嘗。廣大建祀，肅雍不忘，神若宥之，傳世無疆。
---
不詳·朱暉歌 (歌辭三，四十四首之十六)
詩題：朱暉歌
篇目：歌辭三，四十四首之十六
朝代：不詳
作者：不詳
卷別：卷八十五：雜歌謠辭三
詩題解：《東觀漢紀》曰：「朱暉，字文季。再遷臨淮太守，吏民畏愛而為之歌。」
詩文：強直自遂，南陽朱季。吏畏其威，民懷其惠。
---
不詳·李延年歌 (歌辭二，四十七首之十九)
詩題：李延年歌
篇目：歌辭二，四十七首之十九
朝代：不詳
作者：不詳
卷別：卷八十四：雜歌謠辭二
詩題解：《漢書·外戚傳》曰：「李延年，性知音，善歌舞，武帝愛之。嘗侍上起舞而歌。延年後為協律都尉。」
詩文：北方有佳人，絕世而獨立。一顧傾人城，再顧傾人國。寧不知傾城與傾國，佳人難再得。
---
不詳·李陵歌 (歌辭二，四十七首之四十二)
詩題：李陵歌
篇目：歌辭二，四十七首之四十二
朝代：不詳
作者：不詳
卷別：卷八十四：雜歌謠辭二
詩題解：《漢書》曰：「昭帝即位，數年，匈奴與漢和親。漢使求蘇武等，單于許武還。李陵置酒賀武曰：『異域之人，一別長絕。』因起舞而歌，陵泣下數行，遂與武決。」
詩文：徑萬里兮度沙漠，為君將兮奮匈奴。路窮絕兮矢刃摧，士眾滅兮名已隤。老母已死，雖欲報恩將安歸！
---
不詳·束晳歌 (歌辭三，四十四首之二十四)
詩題：束晳歌
篇目：歌辭三，四十四首之二十四
朝代：不詳
作者：不詳
卷別：卷八十五：雜歌謠辭三
詩題解：《晉書》曰：「束晳，陽平元城人。太康中，郡界大旱，晳為邑人請雨，三日而雨注。眾謂晳誠，感而為作歌。」
詩文：束先生，通神明，請天三日甘雨零。我黍以育，我稷以生。何以疇之，報束長生。
---
不詳·東魏童謠 (謠辭三，五十一首之二十三)
詩題：東魏童謠
篇目：謠辭三，五十一首之二十三
朝代：不詳
作者：不詳
卷別：卷八十九：雜歌謠辭七
詩題解：《北史》曰：「東魏孝靜帝之將立也，時有童謠。按『青雀子』，謂靜帝實清河王之世子。『鸚鵡』謂齊神武也。後竟為齊所滅。」
詩文：可憐青雀子，飛來鄴城裏。羽翮垂欲成，化作鸚鵡子。
---
不詳·柘枝詞 (雜舞四，四十八首之四十四)
詩題：柘枝詞
篇目：雜舞四，四十八首之四十四
朝代：不詳
作者：不詳
卷別：卷五十六：舞曲歌辭五
詩題解：《樂府雜錄》曰：「健舞曲有《柘枝》，軟舞曲有《屈柘》。」《樂苑》曰：「羽調有《柘枝曲》，商調有《屈柘枝》。此舞因曲為名，用二女童，帽施金鈴，抃轉有聲。其來也，於二連花中藏花坼而後見，對舞相占，實舞中雅妙者也。《教坊記》曰：「凡棚車上擊鼓非《柘枝》，則《阿遼破》也。」《羯鼓錄》曰：「凡曲有意盡聲不盡者，須以他曲解之，如《耶婆色雞》用《屈柘急遍》解，《屈柘》用《渾脫》解之類是也。一說曰：《柘枝》，本《柘枝舞》也，其後字訛為柘枝。」沈亞之賦云：「昔神祖之克戎，賓雜舞以混會。柘枝信其多妍，命佳人以繼態。」然則似是戎夷之舞。按今舞人衣冠類蠻服，疑出南蠻諸國也。
詩文：將軍奉命即須行，塞外領強兵。聞道烽煙動，腰間寶劍匣中鳴。
---
不詳·柘枝詞，三首之三 (江南弄下，五十首之四十七)
詩題：柘枝詞，三首之三
篇目：江南弄下，五十首之四十七
朝代：不詳
作者：不詳
卷別：卷五十一：清商曲辭八
詩題解：《古今樂錄》曰：「梁有雅歌五曲：一曰《應王受圖曲》，二曰《臣道曲》，三曰《積惡篇》，四曰《積善篇》，五曰《宴酒篇》。三朝樂第十五奏之。」
詩文：積惡在人，猶酖處腹。酖成形亡，惡積身覆。殷辛再離，溫舒五族。責必及嗣，財豈潤屋。斯川既往，逝命不復。鏡茲餘殃，幸修多福。
---
不詳·桃葉歌 (吳聲歌曲二，一百一十二首之一百一)
詩題：桃葉歌
篇目：吳聲歌曲二，一百一十二首之一百一
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《桃葉歌》者，晉王子敬之所作也。桃葉，子敬妾名，緣於篤愛，所以歌之。」《隋書·五行志》曰：「陳時江南盛歌王獻之《桃葉》詩，云：『桃葉復桃葉，渡江不用楫。但渡無所苦，我自迎接汝。』後隋晉王廣伐陳，置將桃葉山下，及韓擒虎渡江，大將任蠻奴至新亭，以導北軍之應。子敬，獻之字也。」
詩文：桃葉復桃葉，渡江不待櫓。風波了無常，沒命江南渡。
---
不詳·梁大同中童謠 (謠辭三，五十一首之十六)
詩題：梁大同中童謠
篇目：謠辭三，五十一首之十六
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「梁大同中有童謠。其後侯景破丹陽，乘白馬，以青絲為羈勒以應之。」
詩文：青絲白馬壽陽來。
---
不詳·梁太祖時蜀中謠 (謠辭三，五十一首之五十一)
詩題：梁太祖時蜀中謠
篇目：謠辭三，五十一首之五十一
朝代：不詳
作者：不詳
卷別：卷八十九：雜歌謠辭七
詩題解：《五代史》曰：「劉知俊初事梁太祖，後奔蜀，王建雖加寵待，然亦忌之，常謂近侍曰：『劉知俊非爾輩能駕馭，不如早為之所。』有嫉之者，於里巷間作此謠。知俊色黔，丑生。椶繩者，王氏子孫皆以宗承為名，故以此猜疑之，遂見殺於成都。」
詩文：黑牛出圈椶繩斷。
---
不詳·梁拂舞歌 (雜舞三，二十五首之六)
詩題：梁拂舞歌
篇目：雜舞三，二十五首之六
朝代：不詳
作者：不詳
卷別：卷五十五：舞曲歌辭四
詩題解：《古今樂錄》曰：「梁三朝樂第十九，設《拂舞》。」
詩文：翩翩白鳩，再飛再鳴。懷我君德，來集君庭。曖曖鳴球，或丹或黃。樂我君恩，振羽來翔。
---
不詳·梁時童謠 (謠辭一，三十三首之十八)
詩題：梁時童謠
篇目：謠辭一，三十三首之十八
朝代：不詳
作者：不詳
卷別：卷八十七：雜歌謠辭五
詩題解：《南史》曰：「臨賀郡王正德，性凶慝。其後梁室傾覆，既由正德。百姓至聞臨賀郡名，亦不欲道，其惡之如是，故有童謠。」
詩文：寧逢五虎入市，不欲見臨賀父子。
---
不詳·梁末童謠 (謠辭三，五十一首之十七)
詩題：梁末童謠
篇目：謠辭三，五十一首之十七
朝代：不詳
作者：不詳
卷別：卷八十九：雜歌謠辭七
詩題解：《南史》曰：「梁末有童謠。及王僧辯滅，說者以為僧辯本乘巴馬以擊侯景。『馬上郎』，王字也。『塵』謂陳也。江東謂羖羊角為『皁莢』，隋氏姓楊，楊，羊也，言陳終滅於隋也。」
詩文：可憐巴馬子，一日行千里。不見馬上郎，但有黃塵起。黃塵污人衣，皁莢相料理。
---
不詳·梁武帝時謠 (謠辭三，五十一首之十五)
詩題：梁武帝時謠
篇目：謠辭三，五十一首之十五
朝代：不詳
作者：不詳
卷別：卷八十九：雜歌謠辭七
詩題解：《南史》曰：「梁武帝天監元年十一月，立長子統為皇太子。時民間有謠。按『鹿子開』者，反語為來子哭也。後太子果薨。是時長子歡為徐州刺史，以嫡孫次應嗣位，而帝意在晉安王，猶豫未決。及立晉安王為皇太子，而歡止封豫章郡王還任。謠言『心徘徊』者，未定也。『城中諸少年，逐歡歸去來』者，復還徐方之象也。」統即昭明太子也。
詩文：鹿子開城門，城門鹿子開，當開復未開，使我心徘徊。城中諸少年，逐歡歸去來。
---
不詳·梁白紵辭，二首之二 (雜舞三，二十五首之二十五)
詩題：梁白紵辭，二首之二
篇目：雜舞三，二十五首之二十五
朝代：不詳
作者：不詳
卷別：卷五十五：舞曲歌辭四
詩題解：《古今樂錄》曰：「梁三朝樂第二十，設《巾舞》，並《白紵》，蓋《巾舞》以《白紵》四解送也。」
詩文：纖腰嫋嫋不任衣，嬌怨獨立特為誰。赴曲君前未忍歸，上聲急調中心飛。
---
不詳·梁雅歌，五首之一：應王受圖曲 (江南弄下，五十首之四十五)
詩題：梁雅歌，五首之一：應王受圖曲
篇目：江南弄下，五十首之四十五
朝代：不詳
作者：不詳
卷別：卷五十一：清商曲辭八
詩題解：一曰《雉朝雊操》。揚雄《琴清英》曰：「《雉朝飛操》，衛女傅母之所作也。衛侯女嫁於齊太子，中道聞太子死，問傅母曰：『何如？』傅母曰：『且往當喪。』喪畢不肯歸，終之以死。傅母悔之，取女所自操琴，於冢上鼓之。忽二雉俱出墓中，傅母撫雉曰：『女果為雉耶？』言未畢，俱飛而起，忽然不見。傅母悲痛，援琴作操，故曰《雉朝飛》。」崔豹《古今注》曰：「《雉朝飛》者，犢沐子所作也。齊宣王時，處士泯宣，年五十無妻。出薪於野，見雉雄雌相隨而飛，意動心悲，乃仰天嘆大聖在上，恩及草木鳥獸，而我獨不獲。因援琴而歌，以明自傷。其聲中絕。魏武帝時，宮人有盧女者，七歲入漢宮，學鼓琴，特異於餘妓，善為新聲，能傳此曲。」伯牙《琴歌》曰：「麥秀蔪兮雉朝飛，向虛壑兮背喬槐，依絕區兮臨回池。」《樂府解題》曰：「若梁簡文帝『晨光照麥畿』，但詠雉而已。」
詩文：應王受圖，荷天革命。樂曰功成，禮云治定。恩弘庇臣，念昭率性。迺眷三才，以宣八政。愧無則哲，臨淵自鏡。或戒面從，永隆福慶。
---
不詳·梁雅歌，五首之二：臣道曲 (江南弄下，五十首之四十六)
詩題：梁雅歌，五首之二：臣道曲
篇目：江南弄下，五十首之四十六
朝代：不詳
作者：不詳
卷別：卷五十一：清商曲辭八
詩題解：《古今樂錄》曰：「梁有雅歌五曲：一曰《應王受圖曲》，二曰《臣道曲》，三曰《積惡篇》，四曰《積善篇》，五曰《宴酒篇》。三朝樂第十五奏之。」
詩文：孝義相化，禮讓為風。當官無媚，嗣民必公。謙謙君子，謇謇匪躬。諒而不許，和而不同。誡之誡之，去驕思沖。弘茲大雅，是曰至忠。
---
不詳·梁雅歌，五首之五：宴酒篇 (江南弄下，五十首之四十九)
詩題：梁雅歌，五首之五：宴酒篇
篇目：江南弄下，五十首之四十九
朝代：不詳
作者：不詳
卷別：卷五十一：清商曲辭八
詩題解：《古今樂錄》曰：「梁有雅歌五曲：一曰《應王受圖曲》，二曰《臣道曲》，三曰《積惡篇》，四曰《積善篇》，五曰《宴酒篇》。三朝樂第十五奏之。」
詩文：記稱成禮，詩詠飽德。卜晝有典，厭夜不忒。彝酒作民，樂飲虧則。腐腹遺喪，濡首亡國。誓彼六馬，去茲三惑。占言孔昭，以求溫克。
---
不詳·梁雅歌，五首之四：積善篇 (白紵舞辭，二十九首之二十三)
詩題：梁雅歌，五首之四：積善篇
篇目：白紵舞辭，二十九首之二十三
朝代：不詳
作者：不詳
卷別：卷五十一：清商曲辭八
詩題解：《古今樂錄》曰：「梁有雅歌五曲：一曰《應王受圖曲》，二曰《臣道曲》，三曰《積惡篇》，四曰《積善篇》，五曰《宴酒篇》。三朝樂第十五奏之。」
詩文：惟德是輔，皇天無親。抱獄歸舜，捨財去邠。豚魚懷信，行葦留仁。先世有作，餘慶方因。鳴玉承家，錫珪于民。連城非重，積善為珍。
---
不詳·楊下採桑 (七十四首之十九)
詩題：楊下採桑
篇目：七十四首之十九
朝代：不詳
作者：不詳
卷別：卷八十：近代曲辭二
詩文：飛絲惹綠塵，軟葉對孤輪。今朝入園去，物色強看人。
---
不詳·楊叛兒，八首之一 (西曲歌下，一百七首之七十八)
詩題：楊叛兒，八首之一
篇目：西曲歌下，一百七首之七十八
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：截玉作手鉤，七寶光平天。繡沓織成帶，嚴帳信可憐。
---
不詳·楊叛兒，八首之七 (西曲歌下，一百七首之八十四)
詩題：楊叛兒，八首之七
篇目：西曲歌下，一百七首之八十四
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：落秦中庭生，誠知非好草。龍頭相鉤連，見枝如欲繞。
---
不詳·楊叛兒，八首之三 (西曲歌下，一百七首之八十)
詩題：楊叛兒，八首之三
篇目：西曲歌下，一百七首之八十
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：送郎乘艇子，不作遭風慮。橫篙擲去槳，願到逐流去。
---
不詳·楊叛兒，八首之二 (西曲歌下，一百七首之七十九)
詩題：楊叛兒，八首之二
篇目：西曲歌下，一百七首之七十九
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：暫出白門前，楊柳可藏烏。歡作沈水香，儂作博山鑪。
---
不詳·楊叛兒，八首之五 (西曲歌下，一百七首之八十二)
詩題：楊叛兒，八首之五
篇目：西曲歌下，一百七首之八十二
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：歡欲見蓮時，移湖安屋裏。芙蓉繞床生，眠臥抱蓮子。
---
不詳·楊叛兒，八首之八 (西曲歌下，一百七首之八十五)
詩題：楊叛兒，八首之八
篇目：西曲歌下，一百七首之八十五
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：楊叛西隨曲，柳花經東陰。風流隨遠近，飄揚悶儂心。
---
不詳·楊叛兒，八首之六 (西曲歌下，一百七首之八十三)
詩題：楊叛兒，八首之六
篇目：西曲歌下，一百七首之八十三
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：聞歡遠行去，送歡至新亭。津邏無儂名。
---
不詳·楊叛兒，八首之四 (西曲歌下，一百七首之八十一)
詩題：楊叛兒，八首之四
篇目：西曲歌下，一百七首之八十一
朝代：不詳
作者：不詳
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：七寶珠絡鼓，教郎拍復拍。黃牛細犢兒，楊柳映松柏。
---
不詳·楚昭王時童謠 (謠辭二，四十四首之五)
詩題：楚昭王時童謠
篇目：謠辭二，四十四首之五
朝代：不詳
作者：不詳
卷別：卷八十八：雜歌謠辭六
詩題解：《家語》曰：「楚昭王渡江，江中有物，大如斗，圓而赤，直觸王舟。舟人取之，王大怪之，遍問群臣，莫之能識。王使使聘於魯，問於孔子。孔子曰：『此為萍實也，可剖而食之，吉祥也，唯霸者為能獲焉。』使者反，王遂食之，大美。久之，使來以告魯大夫。大夫因子游問曰：『夫子何以知其然？』曰：『吾昔之鄭，過乎陳之野，聞童謠，此楚王之應也，是以知之。』」
詩文：楚王渡江得萍實，大如斗，赤如日，剖而食之甜如蜜。
---
不詳·歆和 (唐享太廟樂章，十四首之四)
詩題：歆和
篇目：唐享太廟樂章，十四首之四
朝代：不詳
作者：不詳
卷別：卷十：郊廟歌辭十
詩序：迎俎
詩文：崇禋已備，粢盛聿修。潔誠斯展，鐘石方遒。
---
不詳·歌世宗景皇帝 (晉江左宗廟歌，十三首之二)
詩題：歌世宗景皇帝
篇目：晉江左宗廟歌，十三首之二
朝代：不詳
作者：不詳
卷別：卷八：郊廟歌辭八
詩文：景皇承運，纂隆洪緒。皇維重抗，天暉再舉。蠢矣二寇，擾我揚楚。乃整元戎，以膏齊斧。亹亹神算，赫赫王旅，鯨鯢既平，功冠帝宇。
---
不詳·歌世祖武皇帝 (晉江左宗廟歌，十三首之四)
詩題：歌世祖武皇帝
篇目：晉江左宗廟歌，十三首之四
朝代：不詳
作者：不詳
卷別：卷八：郊廟歌辭八
詩文：於穆武皇，允龔欽明。應期登禪，龍飛紫庭。百揆時序，聽斷以情。殊域既賓，偽吳亦平。晨流甘露，宵映朗星。野有擊壤，路垂頌聲。
---
不詳·歌中宗元皇帝 (晉江左宗廟歌，十三首之五)
詩題：歌中宗元皇帝
篇目：晉江左宗廟歌，十三首之五
朝代：不詳
作者：不詳
卷別：卷八：郊廟歌辭八
詩文：運屯百六，天羅解貫。元皇勃興，網籠江漢。仰齊七政，俯平禍亂。化若風行，澤猶雨散。淪光更耀，金輝復煥。德冠千載，蔚有餘粲。
---
不詳·歌哀皇帝 (晉江左宗廟歌，十三首之十)
詩題：歌哀皇帝
篇目：晉江左宗廟歌，十三首之十
朝代：不詳
作者：不詳
卷別：卷八：郊廟歌辭八
詩文：於穆哀皇，聖心虛遠。雅好玄古，大庭是踐。道尚無為，治存易簡。化若風行，民猶草偃。雖曰登遐，徽音彌闡。愔愔《雲》《韶》，盡美盡善。
---
不詳·歌太祖文皇帝 (晉江左宗廟歌，十三首之三)
詩題：歌太祖文皇帝
篇目：晉江左宗廟歌，十三首之三
朝代：不詳
作者：不詳
卷別：卷八：郊廟歌辭八
詩文：太祖齊聖，王猷誕融。仁教四塞，天基累崇。皇室多難，嚴清紫宮。威厲秋霜，惠過春風。平蜀夷楚，以文以戎。奄有參墟，聲流無窮。
---
不詳·歌孝宗穆皇帝 (晉江左宗廟歌，十三首之九)
詩題：歌孝宗穆皇帝
篇目：晉江左宗廟歌，十三首之九
朝代：不詳
作者：不詳
卷別：卷八：郊廟歌辭八
詩文：孝宗夙哲，休音允臧。如彼晨離，曜景扶桑。垂訓華幄，流潤八荒。幽讚玄妙，爰該典章。西平僭蜀，北靜舊疆。高猷遠暢，朝有遺芳。
---
不詳·歌康皇帝 (晉江左宗廟歌，十三首之八)
詩題：歌康皇帝
篇目：晉江左宗廟歌，十三首之八
朝代：不詳
作者：不詳
卷別：卷八：郊廟歌辭八
詩文：康皇穆穆，仰嗣洪德。為而不宰，雅音四塞。閉邪以誠，鎮物以默。威靜區宇，道宣邦國。
---
不詳·歌烈宗孝武皇帝 (晉江左宗廟歌，十三首之十二)
詩題：歌烈宗孝武皇帝
篇目：晉江左宗廟歌，十三首之十二
朝代：不詳
作者：不詳
卷別：卷八：郊廟歌辭八
詩文：天鑒有晉，欽哉烈宗。同規文考，玄默允恭。威而不猛，約而能通。神鉦一震，九域來同。道積淮海，雅頌自東。氣陶淳露，化協時雍。
---
不詳·歌肅宗明皇帝 (晉江左宗廟歌，十三首之六)
詩題：歌肅宗明皇帝
篇目：晉江左宗廟歌，十三首之六
朝代：不詳
作者：不詳
卷別：卷八：郊廟歌辭八
詩文：明明肅祖，闡弘帝祚。英風夙發，清暉載路。姦逆縱忒，罔式皇度。躬振朱旗，遂豁天步。宏猷淵塞，高羅雲布。品物咸寧，洪基永固。
---
不詳·歌顯宗成皇帝 (晉江左宗廟歌，十三首之七)
詩題：歌顯宗成皇帝
篇目：晉江左宗廟歌，十三首之七
朝代：不詳
作者：不詳
卷別：卷八：郊廟歌辭八
詩文：於休顯宗，道澤玄播。式宣德音，暢物以和。邁德蹈仁，匪禮弗過。敷以純風，濯以清波。連理映阜，鳴鳳棲柯。同規放勛，義蓋山河。
---
不詳·歡好曲，三首之一 (吳聲歌曲二，一百一十二首之一百一十)
詩題：歡好曲，三首之一
篇目：吳聲歌曲二，一百一十二首之一百一十
朝代：不詳
作者：不詳
卷別：卷四十五：清商曲辭二
詩文：淑女總角時，喚作小姑子。容豔初春花，人見誰不愛。
---
不詳·歡好曲，三首之三 (吳聲歌曲二，一百一十二首之一百一十二)
詩題：歡好曲，三首之三
篇目：吳聲歌曲二，一百一十二首之一百一十二
朝代：不詳
作者：不詳
卷別：卷四十五：清商曲辭二
詩文：逶迤總角年，華豔星間月。遙見情傾廷，不覺喉中噦。
---
不詳·歡好曲，三首之二 (吳聲歌曲二，一百一十二首之一百一十一)
詩題：歡好曲，三首之二
篇目：吳聲歌曲二，一百一十二首之一百一十一
朝代：不詳
作者：不詳
卷別：卷四十五：清商曲辭二
詩文：窈窕上頭歡，那得及破瓜。但看脫葉蓮，何如芙蓉花。
---
不詳·歡聞歌 (吳聲歌曲二，一百一十二首之三十五)
詩題：歡聞歌
篇目：吳聲歌曲二，一百一十二首之三十五
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《歡聞歌》者，晉穆帝升平初歌，畢輒呼《歡聞不》？以為送聲，後因此為曲名。今世用莎持乙子代之，語稍訛異也。」
詩文：遙遙天無柱，流漂萍無根。單身如螢火，持底報郎恩。
---
不詳·歡聞變歌，六首之一 (吳聲歌曲二，一百一十二首之三十七)
詩題：歡聞變歌，六首之一
篇目：吳聲歌曲二，一百一十二首之三十七
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《歡聞變歌》」者，晉穆帝升平中，童子輩忽歌於道，曰『阿子聞』，曲終輒云：『阿子汝聞不？』無幾而穆帝崩。褚太后哭『阿子汝聞不』？聲既悽苦，因以名之。」
詩文：金瓦九重牆，玉壁珊瑚柱。中夜來相尋，喚歡聞不顧。
---
不詳·歡聞變歌，六首之三 (吳聲歌曲二，一百一十二首之三十九)
詩題：歡聞變歌，六首之三
篇目：吳聲歌曲二，一百一十二首之三十九
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《歡聞變歌》」者，晉穆帝升平中，童子輩忽歌於道，曰『阿子聞』，曲終輒云：『阿子汝聞不？』無幾而穆帝崩。褚太后哭『阿子汝聞不』？聲既悽苦，因以名之。」
詩文：張罾不得魚，魚不櫓罾歸。君非鸕鷀鳥，底為守空池？
---
不詳·歡聞變歌，六首之二 (吳聲歌曲二，一百一十二首之三十八)
詩題：歡聞變歌，六首之二
篇目：吳聲歌曲二，一百一十二首之三十八
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《歡聞變歌》」者，晉穆帝升平中，童子輩忽歌於道，曰『阿子聞』，曲終輒云：『阿子汝聞不？』無幾而穆帝崩。褚太后哭『阿子汝聞不』？聲既悽苦，因以名之。」
詩文：歡來不徐徐，陽窗都銳戶。耶婆尚未眠，肝心如推櫓。
---
不詳·歡聞變歌，六首之五 (吳聲歌曲二，一百一十二首之四十一)
詩題：歡聞變歌，六首之五
篇目：吳聲歌曲二，一百一十二首之四十一
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《歡聞變歌》」者，晉穆帝升平中，童子輩忽歌於道，曰『阿子聞』，曲終輒云：『阿子汝聞不？』無幾而穆帝崩。褚太后哭『阿子汝聞不』？聲既悽苦，因以名之。」
詩文：鍥臂飲清血，牛羊持祭天。沒命成灰土，終不罷相憐。
---
不詳·歡聞變歌，六首之六 (吳聲歌曲二，一百一十二首之四十二)
詩題：歡聞變歌，六首之六
篇目：吳聲歌曲二，一百一十二首之四十二
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《歡聞變歌》」者，晉穆帝升平中，童子輩忽歌於道，曰『阿子聞』，曲終輒云：『阿子汝聞不？』無幾而穆帝崩。褚太后哭『阿子汝聞不』？聲既悽苦，因以名之。」
詩文：駛風何曜曜，帆上牛渚磯。帆作繖子張，船如侶馬馳。
---
不詳·歡聞變歌，六首之四 (吳聲歌曲二，一百一十二首之四十)
詩題：歡聞變歌，六首之四
篇目：吳聲歌曲二，一百一十二首之四十
朝代：不詳
作者：不詳
卷別：卷四十五：清商曲辭二
詩題解：《古今樂錄》曰：「《歡聞變歌》」者，晉穆帝升平中，童子輩忽歌於道，曰『阿子聞』，曲終輒云：『阿子汝聞不？』無幾而穆帝崩。褚太后哭『阿子汝聞不』？聲既悽苦，因以名之。」
詩文：刻木作班鷦，有翅不能飛。搖著帆檣上，望見千里磯。
---
不詳·正旦大會行禮歌：天鑒 (晉四廂樂歌，三首之一)
詩題：正旦大會行禮歌：天鑒
篇目：晉四廂樂歌，三首之一
朝代：不詳
作者：不詳
卷別：卷十三：燕射歌辭一
詩文：天鑒有晉，世祚聖皇。時齊七政，朝此萬方。鐘鼓斯震，九賓備禮。正位在朝，穆穆濟濟。煌煌三辰，實麗于天。君后是象，威儀孔虔。率禮無愆，莫匪邁德。儀刑聖皇，萬邦惟則。
---
不詳·武德宣烈樂 (齊南郊樂歌，十三首之八)
詩題：武德宣烈樂
篇目：齊南郊樂歌，十三首之八
朝代：不詳
作者：不詳
卷別：卷二：郊廟歌辭二
詩序：次奏
詩文：功燭上宙，德耀中天。風移九域，禮飾八埏。四靈晨炳，五緯宵明，膺曆締運，道茂前聲。
---
不詳·武德樂 (北齊南郊樂歌，十三首之九)
詩題：武德樂
篇目：北齊南郊樂歌，十三首之九
朝代：不詳
作者：不詳
卷別：卷三：郊廟歌辭三
詩序：太祖配饗
詩文：配神登聖，主極尊靈。敬宣昭燭，咸達窅冥。禮弘化定，樂贊功成。穰穰介福，下被群生。
---
不詳·武德樂 (北齊明堂樂歌，十一首之三)
詩題：武德樂
篇目：北齊明堂樂歌，十一首之三
朝代：不詳
作者：不詳
卷別：卷三：郊廟歌辭三
詩序：太祖配饗
詩文：我惟我祖，自天之命。道被歸仁，時屯啟聖。運鍾千祀，授手萬姓。夷兇掩虐，匡頹翼正。載經載營，庶土咸寧。九功以洽，七德兼盈。丹書入告，玄玉來呈。露甘泉白，雲郁河清。聲教咸往，舟車畢會。仁加有形，化洽無外。嚴親惟重，陟配惟大。既祐斯歌，率土攸賴。
---
不詳·武德樂昭烈舞 (北齊享廟樂辭，十八首之十三)
詩題：武德樂昭烈舞
篇目：北齊享廟樂辭，十八首之十三
朝代：不詳
作者：不詳
卷別：卷九：郊廟歌辭九
詩序：神武帝室
詩文：天造草昧，時難糾紛。孰拯斯溺，靡救其焚。大人利見，緯武經文。顧指維極，吐吸風雲。開天闢地，峻岳夷海。冥工掩跡，上德不宰。神心有應，龍化無待。義征九服，仁兵告凱。上平下成，靡或不寧。匪王伊帝，偶極崇靈。享親則孝，潔祀惟誠。禮備樂序，肅贊神明。
---
不詳·武德舞 (漢宗廟樂舞辭，六首之一)
詩題：武德舞
篇目：漢宗廟樂舞辭，六首之一
朝代：不詳
作者：不詳
卷別：卷十二：郊廟歌辭十二
詩序：太祖室
詩文：明明我祖，天集休明。神母夜哭，彤雲晝興。籩豆有踐，管籥斯登。孝孫致告，神其降靈。
---
不詳·武德舞 (陳太廟舞辭，七首之七)
詩題：武德舞
篇目：陳太廟舞辭，七首之七
朝代：不詳
作者：不詳
卷別：卷九：郊廟歌辭九
詩序：武帝室
詩文：烝哉聖祖，撫運升離。道周經緯，功格玄祇。方軒邁扈，比舜陵媯。緝熙是詠，欽明在斯。雲雷遘屯，圖南共舉。大定揚、越，震威衡、楚。四奧宅心，九疇還敘。景星出翼，非雲入呂。德暢容辭，慶昭羽綴。於穆清廟，載揚徽烈。嘉玉既陳，豐盛斯潔。是將是享，鴻猷無絕。
---
不詳·武舞 (隋圜丘歌，八首之七)
詩題：武舞
篇目：隋圜丘歌，八首之七
朝代：不詳
作者：不詳
卷別：卷四：郊廟歌辭四
詩文：御曆膺期，乘乾表則。成功戡亂，順時經國。兵暢五材，武弘七德。憬彼遐裔，化行充塞。三道備舉，二儀交泰。情發自中，義均莫大。祀敬恭肅，鐘鼓繁會。萬國斯歡，兆人斯賴。享茲介福，康哉元首。惠我無疆，天長地久。
---
不詳·武舞作 (唐享懿德太子廟樂章，五首之五)
詩題：武舞作
篇目：唐享懿德太子廟樂章，五首之五
朝代：不詳
作者：不詳
卷別：卷十二：郊廟歌辭十二
詩文：隋季昔云終，唐年初啟聖。纂戎將禁暴，崇儒更敷政。威略靜三邊，仁恩覃萬姓。
---
不詳·武舞作 (唐享章懷太子廟樂章，五首之五)
詩題：武舞作
篇目：唐享章懷太子廟樂章，五首之五
朝代：不詳
作者：不詳
卷別：卷十二：郊廟歌辭十二
詩文：綠林熾炎曆，黃虞格有苗。沙塵驚塞外，帷幄命嫖姚。七德干戈止，三邊雲霧消。寶祚長無極，歌舞盛今朝。
---
不詳·武舞作 (唐享節湣太子廟樂章，五首之五)
詩題：武舞作
篇目：唐享節湣太子廟樂章，五首之五
朝代：不詳
作者：不詳
卷別：卷十二：郊廟歌辭十二
詩文：武德諒雄雄，由來掃寇戎。劍光揮作電，旗影列成虹。霧廓三邊靜，波澄四海同。睿圖今已盛，相共舞皇風。
---
不詳·武舞作 (唐韋氏褒德廟樂章，五首之四)
詩題：武舞作
篇目：唐韋氏褒德廟樂章，五首之四
朝代：不詳
作者：不詳
卷別：卷十二：郊廟歌辭十二
詩文：昭昭竹殿開，奕奕蘭宮啟。懿範隆丹掖，殊榮闢朱邸。六佾薦徽容，三簋陳芳醴。萬石覃貽厥，分珪崇祖禰。
---
不詳·歷陽歌 (歌辭五，十四首之七)
詩題：歷陽歌
篇目：歌辭五，十四首之七
朝代：不詳
作者：不詳
卷別：卷八十七：雜歌謠辭五
詩題解：《晉書·五行志》曰：「庾楷鎮歷陽，百姓歌之。後楷南奔桓玄，為玄所殺。」
詩文：重羅黎，重羅黎，使君南上無還時。
---
不詳·水調 (五十六首之三十六)
詩題：水調
篇目：五十六首之三十六
朝代：不詳
作者：不詳
卷別：卷七十九：近代曲辭一
詩題解：《樂苑》曰：「《水調》，商調曲也。」舊說，《水調河傳》，隋煬帝幸江都時所製。曲成奏之，聲韻怨切。王令言聞而謂其弟子曰：「但有去聲而無回韻，帝不返矣。」後竟如其言。按唐曲凡十一疊，前五疊為歌，後六疊為入破。其歌，第五疊五言調，聲最為怨切。故白居易詩云：「五言一遍最慇懃，調少情多似有因。不會當時翻曲意，此聲腸斷為何人！」唐又有新水調，亦商調曲也。
詩文：歌第一：平沙落日大荒西，隴上明星高復低。孤山幾處看烽火，壯士連營候鼓鞞【戰士連營候鼓鞞】。
---
不詳·水鼓子 (七十四首之二十八)
詩題：水鼓子
篇目：七十四首之二十八
朝代：不詳
作者：不詳
卷別：卷八十：近代曲辭二
詩文：雕弓白羽獵初回，薄夜牛羊復下來。夢水河邊秋草合，黑山峰外陣雲開。
---
不詳·永和 (唐享太廟樂章，十一首之一)
詩題：永和
篇目：唐享太廟樂章，十一首之一
朝代：不詳
作者：不詳
卷別：卷十：郊廟歌辭十
詩序：迎神
詩文：於穆烈祖，弘此丕基。永言配命，子孫保之。百神既洽，萬國在茲。是用孝享，神其格思。
---
不詳·永和 (唐享太廟樂章，十一首之十一)
詩題：永和
篇目：唐享太廟樂章，十一首之十一
朝代：不詳
作者：不詳
卷別：卷十：郊廟歌辭十
詩序：送神
詩文：肅肅清祀，烝烝孝思。薦享昭備，虔恭在茲。雍歌徹俎，祝嘏陳辭。用光武志，永固鴻基。
---
不詳·永和 (唐昭德皇后廟樂章，九首之一)
詩題：永和
篇目：唐昭德皇后廟樂章，九首之一
朝代：不詳
作者：不詳
卷別：卷十一：郊廟歌辭十一
詩序：迎神
詩文：穆清廟，薦嚴禋。昭禮備，和樂新。望靈光，集元辰。祚無極，享萬春。
---
不詳·永和 (唐昭德皇后廟樂章，九首之九)
詩題：永和
篇目：唐昭德皇后廟樂章，九首之九
朝代：不詳
作者：不詳
卷別：卷十一：郊廟歌辭十一
詩序：送神
詩文：昭事終，幽享餘。移月御，返仙居。瓊庭寂，靈幄虛。顧徘徊。感皇儲。
---
不詳·永平舞 (後唐宗廟樂舞辭，六首之四)
詩題：永平舞
篇目：後唐宗廟樂舞辭，六首之四
朝代：不詳
作者：不詳
卷別：卷十二：郊廟歌辭十二
詩序：昭宗室
詩文：慶傳寶祚，位正瑤圖。功宣四海，化被八區。靜彰帝道，動合乾符。千秋萬祀，永荷昭蘇。
---
不詳·永祚樂 (齊太廟樂歌，二十一首之十四)
詩題：永祚樂
篇目：齊太廟樂歌，二十一首之十四
朝代：不詳
作者：不詳
卷別：卷九：郊廟歌辭九
詩序：上福酒
詩文：構宸抗宇，合軫齊文。萬靈載溢，百禮以殷。朱絃繞風，翠羽停雲。桂樽既滌，瑤俎既薰。升薦惟誠，昭禮惟芬。降祉遙裔，集慶氤氳。
---
不詳·永至樂 (宋章廟樂舞歌，十五首之六)
詩題：永至樂
篇目：宋章廟樂舞歌，十五首之六
朝代：不詳
作者：不詳
卷別：卷八：郊廟歌辭八
詩題解：《漢書·禮樂志》曰：「皇帝入廟門奏《永至》，以為行步之節，猶古《采齊》《肆夏》也。」
詩序：皇帝入廟門
詩文：皇朝鬯矣，孝容以昭。鑾華羽迾，拂漢涵氵⿰膏。申申嘉夜，翊翊休朝。行金景送，步玉風《韶》。師承祀則，肅對禋祧。
---
不詳·永至樂 (齊南郊樂歌，十三首之五)
詩題：永至樂
篇目：齊南郊樂歌，十三首之五
朝代：不詳
作者：不詳
卷別：卷二：郊廟歌辭二
詩序：皇帝入壇東門
詩文：紫壇望靈，翠幙佇神。率天奏贄，罄地來賓。神貺並介，泯祇合祉，恭昭鑒享，肅光孝祀。威藹四靈，洞曜三光，皇德全被，大禮流昌。
---
不詳·永至樂 (齊太廟樂歌，二十一首之五)
詩題：永至樂
篇目：齊太廟樂歌，二十一首之五
朝代：不詳
作者：不詳
卷別：卷九：郊廟歌辭九
詩序：皇帝入廟門
詩文：戲繇惟則，姬經式序。九司聯事，八方承宇。鑾迾靜陳，縵樂具舉。凝旒若慕，傾璜載佇。振振瓊衛，穆穆禮容。載藹皇步，式敷帝蹤。
---
不詳·江陵女歌 (清商曲辭四，四十一首之十七)
詩題：江陵女歌
篇目：清商曲辭四，四十一首之十七
朝代：不詳
作者：不詳
卷別：卷四十七：清商曲辭四
詩文：雨從天上落，水從橋下流。拾得娘裙帶，同心結兩頭。
---
不詳·江陵樂，四首之一 (西曲歌下，一百七首之一)
詩題：江陵樂，四首之一
篇目：西曲歌下，一百七首之一
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《江陵樂》，舊舞十六人，梁八人。」《通典》曰：「江陵，古荊州之域，春秋時楚之郢地，秦置南郡，晉為荊州，東晉、宋、齊以為重鎮。梁元帝都之有紀南城，楚渚宮在焉。」
詩文：不復蹋踶人，踶地地欲穿。盆隘歡繩斷，蹋壞絳羅裙。
---
不詳·江陵樂，四首之三 (西曲歌下，一百七首之三)
詩題：江陵樂，四首之三
篇目：西曲歌下，一百七首之三
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《江陵樂》，舊舞十六人，梁八人。」《通典》曰：「江陵，古荊州之域，春秋時楚之郢地，秦置南郡，晉為荊州，東晉、宋、齊以為重鎮。梁元帝都之有紀南城，楚渚宮在焉。」
詩文：陽春二三月，相將蹋百草。逢人駐步看，揚聲皆言好。
---
不詳·江陵樂，四首之二 (西曲歌下，一百七首之二)
詩題：江陵樂，四首之二
篇目：西曲歌下，一百七首之二
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《江陵樂》，舊舞十六人，梁八人。」《通典》曰：「江陵，古荊州之域，春秋時楚之郢地，秦置南郡，晉為荊州，東晉、宋、齊以為重鎮。梁元帝都之有紀南城，楚渚宮在焉。」
詩文：不復出場戲，踶場生青草。試作兩三回，踶場方就好。
---
不詳·江陵樂，四首之四 (西曲歌下，一百七首之四)
詩題：江陵樂，四首之四
篇目：西曲歌下，一百七首之四
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《江陵樂》，舊舞十六人，梁八人。」《通典》曰：「江陵，古荊州之域，春秋時楚之郢地，秦置南郡，晉為荊州，東晉、宋、齊以為重鎮。梁元帝都之有紀南城，楚渚宮在焉。」
詩文：暫出後園看，見花多憶子。烏鳥雙雙飛，儂歡今何在。
---
不詳·沐浴子 (四十八首之四十二)
詩題：沐浴子
篇目：四十八首之四十二
朝代：不詳
作者：不詳
卷別：卷七十四：雜曲歌辭十四
詩文：澡身經蘭汜，濯髮傃芳洲。折榮聊躑躅，攀桂且淹留。
---
不詳·沖和 (唐太清宮樂章，十一首之二)
詩題：沖和
篇目：唐太清宮樂章，十一首之二
朝代：不詳
作者：不詳
卷別：卷十一：郊廟歌辭十一
詩序：登歌發爐
詩文：虛無結思，鐘罄和音。歌以頌德，香以達心。禮殊裸鬯，義感昭臨。雲車至止，慶垂愔愔。
---
不詳·治順 (周宗廟樂舞辭，十四首之二)
詩題：治順
篇目：周宗廟樂舞辭，十四首之二
朝代：不詳
作者：不詳
卷別：卷十二：郊廟歌辭十二
詩序：皇帝行
詩文：清廟將入，袞服是依。載行載止，令色令儀。永終就養，空極孝思。瞻望如在，顧復長違。
---
不詳·治順 (周朝饗樂章，七首之三)
詩題：治順
篇目：周朝饗樂章，七首之三
朝代：不詳
作者：不詳
卷別：卷十五：燕射歌辭三
詩序：皇帝坐
詩文：庭陳大樂，坐當太微。凝旒負扆，端拱垂衣。鴛鸞成列，簪組相輝。御鑪香散，郁郁霏霏。
---
不詳·洛陽令歌 (歌辭三，四十四首之十八)
詩題：洛陽令歌
篇目：歌辭三，四十四首之十八
朝代：不詳
作者：不詳
卷別：卷八十五：雜歌謠辭三
詩題解：《長沙耆舊傳》曰：「祝良，字石卿，為洛陽令。歲時亢旱，天子祈雨不得。良乃暴身階庭，告誠引罪，自晨至中，紫雲沓起，甘雨登降。人為之歌。」
詩文：天久不雨，蒸人失所。天王自出，祝令特苦。精符感應，滂沱下雨。
---
不詳·浣沙女，二首之一 (七十四首之三十)
詩題：浣沙女，二首之一
篇目：七十四首之三十
朝代：不詳
作者：不詳
卷別：卷八十：近代曲辭二
詩文：南陌春風早，東鄰去日斜。千花開瑞錦，香撲美人車。
---
不詳·浣沙女，二首之二 (七十四首之三十一)
詩題：浣沙女，二首之二
篇目：七十四首之三十一
朝代：不詳
作者：不詳
卷別：卷八十：近代曲辭二
詩文：長樂青門外，宜春小苑東。樓開萬戶上，人向百花中。
---
不詳·淫豫歌，二首之一 (歌辭四，四十八首之十七)
詩題：淫豫歌，二首之一
篇目：歌辭四，四十八首之十七
朝代：不詳
作者：不詳
卷別：卷八十六：雜歌謠辭四
詩題解：酈道元《水經注》曰：「白帝山城水門之西，江中有孤石，名淫豫石。冬出水二十餘丈，夏則沒，亦有裁出焉。江水東徑廣溪峽，乃三峽之首也。峽中有瞿塘、黃龕二灘，夏水回復，沿溯所忌。」《十道志》曰：「淫豫石與城郭門外石潛通，蜀人往燒火伏石則淫預邊沸。」《國史補》曰：「蜀之三峽，最號峻急，四月五月尤險，故行者歌之。」淫或作灩，預或作豫。
詩文：灩預大如馬，瞿塘不可下。
---
不詳·淫豫歌，二首之二 (歌辭四，四十八首之十八)
詩題：淫豫歌，二首之二
篇目：歌辭四，四十八首之十八
朝代：不詳
作者：不詳
卷別：卷八十六：雜歌謠辭四
詩題解：酈道元《水經注》曰：「白帝山城水門之西，江中有孤石，名淫豫石。冬出水二十餘丈，夏則沒，亦有裁出焉。江水東徑廣溪峽，乃三峽之首也。峽中有瞿塘、黃龕二灘，夏水回復，沿溯所忌。」《十道志》曰：「淫豫石與城郭門外石潛通，蜀人往燒火伏石則淫預邊沸。」《國史補》曰：「蜀之三峽，最號峻急，四月五月尤險，故行者歌之。」淫或作灩，預或作豫。
詩文：灩預大如牛，瞿塘不可流。
---
不詳·淮南王歌 (歌辭二，四十七首之四)
詩題：淮南王歌
篇目：歌辭二，四十七首之四
朝代：不詳
作者：不詳
卷別：卷八十四：雜歌謠辭二
詩題解：《漢書》曰：「淮南厲王長，高帝少子也。長廢法不軌，文帝不忍置於法，乃載以輜車，處蜀嚴道邛郵，遣其子、子母從居。長不食而死。後民有作歌歌淮南王。帝聞之，乃追尊淮南王為厲王，置園如諸侯儀。」
詩文：一尺布，尚可縫；一斗粟，尚可舂。兄弟二人不相容。
---
不詳·滎陽令歌 (歌辭三，四十四首之十九)
詩題：滎陽令歌
篇目：歌辭三，四十四首之十九
朝代：不詳
作者：不詳
卷別：卷八十五：雜歌謠辭三
詩題解：《殷氏世傳》曰：「殷褒，為滎陽令。廣築學館，會集朋徒，民知禮讓，乃歌之云。」
詩文：滎陽令，有異政。修立學校人易性，令我子弟恥訟爭。
---
不詳·漁父歌 (歌辭一，三十八首之十五)
詩題：漁父歌
篇目：歌辭一，三十八首之十五
朝代：不詳
作者：不詳
卷別：卷八十三：雜歌謠辭一
詩題解：《楚辭》曰：「屈原既放，游於江潭。漁父見之，鼓枻而歌。」滄浪，水名也。清諭明時，可以振纓而仕，濁諭亂世，可以抗足而去。故孔子曰：「清斯濯纓，濁斯濯足矣。」言自取之也。若張志和《漁父歌》，但歌漁者之事。
詩文：滄浪之水清兮，可以濯吾纓，滄浪之水濁兮，可以濯吾足。
---
不詳·漢元帝時童謠 (謠辭二，四十四首之七)
詩題：漢元帝時童謠
篇目：謠辭二，四十四首之七
朝代：不詳
作者：不詳
卷別：卷八十八：雜歌謠辭六
詩題解：《漢書·五行志》曰：「元帝時童謠，至成帝建始二年三月戊子，北宮中井泉稍上，溢出南流。井水，陰也，竈煙，陽也；玉堂、金門，至尊之居：象陰盛而滅陽，竊有宮室之應也。王莽生於元帝初元四年，至成帝封侯，為三公輔政，因以篡位也。」
詩文：井水溢，滅竈煙，灌玉堂，流金門。
---
不詳·漢成帝時歌謠 (謠辭二，四十四首之九)
詩題：漢成帝時歌謠
篇目：謠辭二，四十四首之九
朝代：不詳
作者：不詳
卷別：卷八十八：雜歌謠辭六
詩題解：《漢書·五行志》曰：「成帝時歌謠也。桂，赤色，漢家象。華不實，無繼嗣也。王莽自謂黃象，黃爵巢其顛也。」
詩文：邪徑敗良田，讒口亂善人。桂樹華不實，黃爵巢其顛。故為人所羨，今為人所憐。
---
不詳·漢成帝時燕燕童謠 (謠辭二，四十四首之八)
詩題：漢成帝時燕燕童謠
篇目：謠辭二，四十四首之八
朝代：不詳
作者：不詳
卷別：卷八十八：雜歌謠辭六
詩題解：《漢書·五行志》曰：「成帝時童謠，後帝為微行出遊，常與富平侯張放俱稱富平侯家人，過陽阿主作樂，見舞者趙飛燕而幸之，故曰『燕燕尾涏涏』，美好貌也。『張公子』，謂富平侯也。『木門倉琅根』，謂宮門銅鍰，言將尊貴也。後遂立為皇后，與弟昭儀賊害後宮皇子，卒皆伏辜，所謂『燕飛來，啄皇孫，皇孫死，燕啄矢』者也。」
詩文：燕燕尾涏涏，張公子，時相見。木門倉琅根。燕飛來，啄皇孫，皇孫死，燕啄矢。
---
不詳·澤雉 (四十八首之四十五)
詩題：澤雉
篇目：四十八首之四十五
朝代：不詳
作者：不詳
卷別：卷七十四：雜曲歌辭十四
詩題解：《莊子》曰：「澤雉十步一啄，百步一飲，不期畜乎樊中。」《澤雉曲》，蓋取此也。《古今樂錄》曰：「《鳳將雛》以《澤雉》送曲。」
詩文：擅場延繡頸，朝飛弄綺翼。飲啄常自在，驚雄恆不息。
---
不詳·濮陽女 (七十四首之三十九)
詩題：濮陽女
篇目：七十四首之三十九
朝代：不詳
作者：不詳
卷別：卷八十：近代曲辭二
詩題解：《樂苑》曰：「《濮陽女》，羽調曲也。」
詩文：雁來書不至，月照獨眠房。賤妾多愁思，不堪秋夜長。
---
不詳·烏夜啼，八首之一 (西曲歌上，二十六首之六)
詩題：烏夜啼，八首之一
篇目：西曲歌上，二十六首之六
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：歌舞諸少年，娉婷無種跡。菖蒲花可憐，聞名不曾識。
---
不詳·烏夜啼，八首之七 (西曲歌上，二十六首之十二)
詩題：烏夜啼，八首之七
篇目：西曲歌上，二十六首之十二
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：遠望千里煙，隱當在歡家。欲飛無兩翅，當奈獨思何。
---
不詳·烏夜啼，八首之三 (西曲歌上，二十六首之八)
詩題：烏夜啼，八首之三
篇目：西曲歌上，二十六首之八
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：辭家遠行去，儂歡獨離居。此日無啼音，裂帛作還書。
---
不詳·烏夜啼，八首之二 (西曲歌上，二十六首之七)
詩題：烏夜啼，八首之二
篇目：西曲歌上，二十六首之七
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：長檣鐵鹿子，布帆阿那起。託儂安在間，一去數千里。
---
不詳·烏夜啼，八首之五 (西曲歌上，二十六首之十)
詩題：烏夜啼，八首之五
篇目：西曲歌上，二十六首之十
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：鳥生如欲飛，二飛各自去。生離無安心，夜啼至天曙。
---
不詳·烏夜啼，八首之八 (西曲歌上，二十六首之十三)
詩題：烏夜啼，八首之八
篇目：西曲歌上，二十六首之十三
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：巴陵三江口，蘆荻齊如麻。執手與歡別，痛切當奈何。
---
不詳·烏夜啼，八首之六 (西曲歌上，二十六首之十一)
詩題：烏夜啼，八首之六
篇目：西曲歌上，二十六首之十一
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：籠窗窗不開，蕩戶戶不動。歡下葳蕤籥，交儂那得往。
---
不詳·烏夜啼，八首之四 (西曲歌上，二十六首之九)
詩題：烏夜啼，八首之四
篇目：西曲歌上，二十六首之九
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：可憐烏臼鳥，強言知天曙。無故三更啼，歡子冒闇去。
---
不詳·烏孫公主歌 (歌辭二，四十七首之三十六)
詩題：烏孫公主歌
篇目：歌辭二，四十七首之三十六
朝代：不詳
作者：不詳
卷別：卷八十四：雜歌謠辭二
詩題解：《漢書·西域傳》曰：「武帝元封中，遣江都王建女細君為公主，以妻烏孫王昆莫。公主至其國，自治宮室居，歲時一再與昆莫會，置酒飲食。昆莫年老，言語不通，公主悲，乃自作歌。」
詩文：吾家嫁我兮天一方，遠託異國兮烏孫王。穹廬為室兮旃為牆，以肉為食兮酪為漿。居常土思兮心內傷，願為黃鵠兮歸故鄉。
---
不詳·煌煌 (唐太清宮樂章，十一首之一)
詩題：煌煌
篇目：唐太清宮樂章，十一首之一
朝代：不詳
作者：不詳
卷別：卷十一：郊廟歌辭十一
詩序：降仙聖
詩文：煌煌道宮，肅肅太清。禮光尊祖，樂備充庭。罄竭誠至，希夷降靈。雲凝翠蓋，風焰虹旌。眾真以從，九奏初迎。永惟休祐，是錫和平。
---
不詳·牆頭花，二首之一 (七十四首之十六)
詩題：牆頭花，二首之一
篇目：七十四首之十六
朝代：不詳
作者：不詳
卷別：卷八十：近代曲辭二
詩文：蟋蟀鳴洞房，梧桐落金井。為君裁舞衣，天寒剪刀冷。
---
不詳·牆頭花，二首之二 (七十四首之十七)
詩題：牆頭花，二首之二
篇目：七十四首之十七
朝代：不詳
作者：不詳
卷別：卷八十：近代曲辭二
詩文：妾有羅衣裳，秦王在時作。為舞春風多，秋來不堪著。
---
不詳·牢石歌 (歌辭二，四十七首之四十五)
詩題：牢石歌
篇目：歌辭二，四十七首之四十五
朝代：不詳
作者：不詳
卷別：卷八十四：雜歌謠辭二
詩題解：《漢書·佞幸傳》曰：「元帝時，石顯為中書令，與僕射牢梁、少府五鹿充宗結為黨友，諸附倚者皆得寵位。而民歌之，言其兼官據勢也。」
詩文：牢邪石邪，五鹿客邪！印何纍纍，綬若若邪！
---
不詳·獻王歌 (隋太廟歌，九首之六)
詩題：獻王歌
篇目：隋太廟歌，九首之六
朝代：不詳
作者：不詳
卷別：卷十：郊廟歌辭十
詩文：盛才必達，丕基增舊。涉渭同符，遷邠等構。弘風邁德，義高道富。神鑒孔昭，王猷克懋。
---
不詳·玄冥 (漢郊祀歌，二十首之六)
詩題：玄冥
篇目：漢郊祀歌，二十首之六
朝代：不詳
作者：不詳
卷別：卷一：郊廟歌辭一
詩文：玄冥陵陰，蟄蟲蓋臧，草木零落，抵冬降霜。易亂除邪，革正異俗，兆民反本，抱素懷樸。條理信義，望禮五嶽。籍斂之時，掩收嘉穀。
---
不詳·王世容歌 (歌辭三，四十四首之二十一)
詩題：王世容歌
篇目：歌辭三，四十四首之二十一
朝代：不詳
作者：不詳
卷別：卷八十五：雜歌謠辭三
詩題解：《吳錄》曰：「王鐔，字世容，為武城令。民服德化，宿惡奔迸，父老歌之。」
詩文：王世容，政無雙。省徭役，盜賊空。
---
不詳·王子年歌，二首之一 (歌辭五，十四首之九)
詩題：王子年歌，二首之一
篇目：歌辭五，十四首之九
朝代：不詳
作者：不詳
卷別：卷八十七：雜歌謠辭五
詩題解：《南史》曰：「齊太祖高皇帝諱道成，姓蕭氏。未受命時，王子年作此歌。按穀中精細者，稻也，即道也；熟猶成也。金刀，劉字；刈猶翦也。」
詩文：欲知其姓草肅肅，穀中最細低頭熟，鱗身甲體永興福。
---
不詳·王子年歌，二首之二 (歌辭五，十四首之十)
詩題：王子年歌，二首之二
篇目：歌辭五，十四首之十
朝代：不詳
作者：不詳
卷別：卷八十七：雜歌謠辭五
詩題解：《南史》曰：「齊太祖高皇帝諱道成，姓蕭氏。未受命時，王子年作此歌。按穀中精細者，稻也，即道也；熟猶成也。金刀，劉字；刈猶翦也。」
詩文：金刀利刃齊刈之。
---
不詳·王昭君 (吟嘆曲，五十九首之八)
詩題：王昭君
篇目：吟嘆曲，五十九首之八
朝代：不詳
作者：不詳
卷別：卷二十九：相和歌辭四
詩文：一回望月一回悲，望月月移人不移。何時得見漢朝使，為妾傳書斬畫師。
---
不詳·王昭君 (吟嘆曲，五十九首之六)
詩題：王昭君
篇目：吟嘆曲，五十九首之六
朝代：不詳
作者：不詳
卷別：卷二十九：相和歌辭四
詩文：猗蘭恩寵歇，昭陽幸御稀。朝辭漢闕去，夕見胡塵飛。寄信秦樓下，因書秋雁歸。
---
不詳·王莽時汝南童謠 (謠辭二，四十四首之十)
詩題：王莽時汝南童謠
篇目：謠辭二，四十四首之十
朝代：不詳
作者：不詳
卷別：卷八十八：雜歌謠辭六
詩題解：《漢書》曰：「汝南舊有鴻隙大陂，郡以為饒。成帝時，關東數水，陂溢為害。翟方進為相，與御史大夫孔光共遣掾行視，以為決去陂水，其地肥美，省堤防費而無水憂，遂奏罷之。乃翟氏滅，鄉里歸惡，言方進請陂下良田不得而奏罷陂。王莽時常枯旱，郡中追怨方進，時有童謠。」子威，方進字也。
詩文：壞陂誰？翟子威。飯我豆食羹芋魁。反乎覆，陂當復。誰云者？兩黃鵠。
---
不詳·甘州 (七十四首之三十八)
詩題：甘州
篇目：七十四首之三十八
朝代：不詳
作者：不詳
卷別：卷八十：近代曲辭二
詩題解：《樂苑》曰：「《甘州》，羽調曲也。」
詩文：欲使傳消息，空書意不任。寄君明月鏡，偏照故人心。
---
不詳·田使君歌 (歌辭四，四十八首之四十一)
詩題：田使君歌
篇目：歌辭四，四十八首之四十一
朝代：不詳
作者：不詳
卷別：卷八十六：雜歌謠辭四
詩題解：《唐書》曰：「田仁會，永徽中為郢州刺史。屬時旱，仁會自曝祈禱，竟獲甘澤。其年大稔，百姓歌之。」
詩文：父母育我田使君，精誠為人上天聞。田中致雨山出雲，倉廩既實禮義申，但願常在不憂貧。
---
不詳·畫一歌 (歌辭二，四十七首之二)
詩題：畫一歌
篇目：歌辭二，四十七首之二
朝代：不詳
作者：不詳
卷別：卷八十四：雜歌謠辭二
詩文：蕭何為法，講若畫一。曹參代之，守而勿失。載其清靜，民以寧壹。
---
不詳·登名山行 (三十三首之二十五)
詩題：登名山行
篇目：三十三首之二十五
朝代：不詳
作者：不詳
卷別：卷六十四：雜曲歌辭四
詩文：名山本鎮地，迢遞上凌霄。雲披金澗近，霧起石梁遙。翠微橫鳥路，珠樹拂星橋。風急清溪晚，霞散赤城朝。寓目幽棲客，駕口尋綺季。跡絕桃源士，忘情漆園吏。沉冥負俗心，疏索凌雲意。蒼蒼聳極天，伏眺盡山川。疊峰如積浪，分崖若斜煙。淺深聞渡雨，輕重聽飛泉。采藥逢三島，尋真遇九仙。藏書凡幾代，看傳已經年。逝將追羽客，千載一來旋。
---
不詳·登歌 (北齊元會大饗歌，十首之八)
詩題：登歌
篇目：北齊元會大饗歌，十首之八
朝代：不詳
作者：不詳
卷別：卷十四：燕射歌辭二
詩文：大齊統曆，道化光明。馬圖呈寶，龜籙告靈。百蠻非眾，八荒非逖。同作堯人，俱包禹跡。○天覆地載，成以四時。惟皇是則，比大於茲。群星拱極，眾川赴海。萬宇駿奔，一朝咸在。○齊之以禮，相趨帝庭。應規蹈矩，玉色金聲。動之以樂，和風四布。龍申鳳舞，鸞歌麟步。
---
不詳·登歌 (唐太清宮樂章，十一首之十)
詩題：登歌
篇目：唐太清宮樂章，十一首之十
朝代：不詳
作者：不詳
卷別：卷十一：郊廟歌辭十一
詩序：撤醮
詩文：嚴禋展事，禮潔蒸嘗。皇矣聖祖，德惟馨香。盛薦既撤，工歌再揚。大來之慶，降福穰穰。
---
不詳·登歌 (梁太廟樂舞辭，十一首之四)
詩題：登歌
篇目：梁太廟樂舞辭，十一首之四
朝代：不詳
作者：不詳
卷別：卷十二：郊廟歌辭十二
詩文：於赫我皇，建中立極。動以武功，靜以文德。昭事上帝，歡心萬國。大報嚴禋，四海述職。
---
不詳·登歌 (梁小廟樂歌，二首之二)
詩題：登歌
篇目：梁小廟樂歌，二首之二
朝代：不詳
作者：不詳
卷別：卷九：郊廟歌辭九
詩文：光流者遠，禮貴彌申。嘉饗云備，盛典必陳。追養自本，立愛惟親。皇情乃慕，帝服來尊。駕齊六轡，旂耀三辰。感茲霜露，事彼冬春。以斯孝德，永被烝民。
---
不詳·登歌 (隋圜丘歌，八首之三)
詩題：登歌
篇目：隋圜丘歌，八首之三
朝代：不詳
作者：不詳
卷別：卷四：郊廟歌辭四
詩文：德深禮大，道高饗穆。就陽斯恭，陟配惟肅。血膋升氣，冕裘標服。誠感青玄，信陳史祝。祗承靈貺，載膺多福。
---
不詳·登歌 (隋太廟歌，九首之二)
詩題：登歌
篇目：隋太廟歌，九首之二
朝代：不詳
作者：不詳
卷別：卷十：郊廟歌辭十
詩文：孝熙嚴祖，師象敬宗。惟皇肅事，有來雝雝。雕梁霞複，繡橑雲重。觀德自感，奉璋伊恭。彝斝盡飾，羽綴有容。升歌發藻，景福來從。
---
不詳·登歌 (隋方丘歌，四首之二)
詩題：登歌
篇目：隋方丘歌，四首之二
朝代：不詳
作者：不詳
卷別：卷四：郊廟歌辭四
詩序：奠玉帛
詩文：道惟生育，器乃包藏。報功稱範，殷薦有常。六瑚已饋，五齊流香。貴誠尚質，敬洽義章。神祚惟永，帝業增昌。
---
不詳·登歌 (齊南郊樂歌，十三首之六)
詩題：登歌
篇目：齊南郊樂歌，十三首之六
朝代：不詳
作者：不詳
卷別：卷二：郊廟歌辭二
詩序：升壇
詩文：報惟事天，祭實尊靈。史正嘉兆，神宅崇禎。五畤昭鬯，六宗彝序。介丘望塵，皇軒肅舉。
---
不詳·登歌 (齊太廟樂歌，二十一首之六)
詩題：登歌
篇目：齊太廟樂歌，二十一首之六
朝代：不詳
作者：不詳
卷別：卷九：郊廟歌辭九
詩序：太祝裸
詩文：清明既鬯，大孝乃熙。天儀睟愴，皇心儼思。既芬房豆，載潔牷牲。鬱裸升禮，鋗玉登聲。茂對幽嚴，式奉徽靈。以享以祀，惟感惟誠。
---
不詳·登歌 (齊明堂樂歌，十五首之七)
詩題：登歌
篇目：齊明堂樂歌，十五首之七
朝代：不詳
作者：不詳
卷別：卷二：郊廟歌辭二
詩序：升明堂
詩文：雍臺辯朔，澤宮選辰。潔火夕炤，明水朝陳。六瑚賁室，八羽華庭。昭事先聖，懷濡上靈。《肆夏》式敬，升歌發德。永固洪基，以綏萬國。
---
不詳·登歌樂 (北齊享廟樂辭，十八首之七)
詩題：登歌樂
篇目：北齊享廟樂辭，十八首之七
朝代：不詳
作者：不詳
卷別：卷九：郊廟歌辭九
詩文：我祠我祖，永惟厥先。炎農肇聖，靈祉蟬聯。霸圖中造，帝業方宣。道昌基構，撫運承天。奄家六合，爰光八埏。尊神致禮，孝思惟纏。寒來暑反，惕薦在年。匪敬伊慕，備物不愆。設虡設業，鞉鼓填填。辟公在位，有容伊虔。登歌啟佾，下管應懸。厥容無爽，幽明肅然。誠匝厚地，和達穹玄。既調風雨，載協山川。周庭有列，湯孫永延。教聲惟被，邁後光前。
---
不詳·登歌樂 (北齊享廟樂辭，十八首之六)
詩題：登歌樂
篇目：北齊享廟樂辭，十八首之六
朝代：不詳
作者：不詳
卷別：卷九：郊廟歌辭九
詩序：太祝裸
詩文：太室窅窅，神居宿設。鬱鬯惟芬，珪璋惟潔。彝斝應時，龍蒲代用。藉茅無咎，福祿攸降。端感會事，儼思脩禮。齊齊勿勿，俄俄濟濟。
---
不詳·登歌酌鬯 (唐享懿德太子廟樂章，五首之二)
詩題：登歌酌鬯
篇目：唐享懿德太子廟樂章，五首之二
朝代：不詳
作者：不詳
卷別：卷十二：郊廟歌辭十二
詩文：譽闡元儲，寄崇明兩。玉裕雖晦，銅樓可想。絃誦輟音，笙歌罷響。幣帛言設，禮容無爽。
---
不詳·登歌酌鬯 (唐享章懷太子廟樂章，五首之二)
詩題：登歌酌鬯
篇目：唐享章懷太子廟樂章，五首之二
朝代：不詳
作者：不詳
卷別：卷十二：郊廟歌辭十二
詩文：忠孝本著，羽翼先成。寢門昭德，馳道為程。幣帛有典，容衛無聲。司存既肅，廟享惟清。
---
不詳·登歌酌鬯 (唐享節湣太子廟樂章，五首之二)
詩題：登歌酌鬯
篇目：唐享節湣太子廟樂章，五首之二
朝代：不詳
作者：不詳
卷別：卷十二：郊廟歌辭十二
詩文：灼灼重明，仰承元首。既賢且哲，惟孝與友。惟孝雖遙，靈規不朽。禮因誠致，備潔玄酒。
---
不詳·登歌，二首之一 (宋章廟樂舞歌，十五首之七)
詩題：登歌，二首之一
篇目：宋章廟樂舞歌，十五首之七
朝代：不詳
作者：不詳
卷別：卷八：郊廟歌辭八
詩序：太祝裸
詩文：帝容承祀，練時涓日。九重徹關，四靈賓室。肅唱函音，庶旄委佾。休靈告饗，嘉薦尚芬。玉瑚飾列，桂簋昭陳。具司選禮，翼翼振振。
---
不詳·登歌，二首之二 (宋章廟樂舞歌，十五首之八)
詩題：登歌，二首之二
篇目：宋章廟樂舞歌，十五首之八
朝代：不詳
作者：不詳
卷別：卷八：郊廟歌辭八
詩序：太祝裸
詩文：裸崇祀典，酎恭孝時。禮無爽物，信靡愧辭。精華孚鬯，誠監昭通。升歌翊節，下管調風。皇心履變，敬明尊親。大哉孝德，至矣交神。
---
不詳·白帝商音 (唐五郊樂章，二十首之十三)
詩題：白帝商音
篇目：唐五郊樂章，二十首之十三
朝代：不詳
作者：不詳
卷別：卷六：郊廟歌辭六
詩文：白藏應節，天高氣清。歲功既阜，庶類收成。萬方靜謐，九土和平。馨香是薦，受祚聰明。
---
不詳·白帝歌 (齊明堂樂歌，十五首之十二)
詩題：白帝歌
篇目：齊明堂樂歌，十五首之十二
朝代：不詳
作者：不詳
卷別：卷二：郊廟歌辭二
詩文：百川若鏡，天地爽且明。雲沖氣舉，盛德在素精。庶類收成，歲功行欲寧。浹地奉渥，罄宇承帝靈。
---
不詳·白帝高明樂 (北齊五郊樂歌，五首之四)
詩題：白帝高明樂
篇目：北齊五郊樂歌，五首之四
朝代：不詳
作者：不詳
卷別：卷三：郊廟歌辭三
詩文：風涼露降，馳景颺寒精。山川搖落，平秩在西成。蓋藏成積，烝人被嘉祉。從享來儀，鴻休溢千祀。
---
不詳·白郊迎神 (唐五郊樂章，十首之七)
詩題：白郊迎神
篇目：唐五郊樂章，十首之七
朝代：不詳
作者：不詳
卷別：卷六：郊廟歌辭六
詩文：序移玉律，節應金商。天嚴殺氣，吹警秋方。槱燎既積，稷奠並芳。樂以迎奏，庶降神光。
---
不詳·白雲謠 (謠辭一，三十三首之二)
詩題：白雲謠
篇目：謠辭一，三十三首之二
朝代：不詳
作者：不詳
卷別：卷八十七：雜歌謠辭五
詩題解：《穆天子傳》曰：「天子觴西王母于瑤池之上，西王母為天子謠，天子答之。」
詩文：白雲在天，山陵自出。道里悠遠，山川間之。將子無死，向復能來。
---
不詳·皇夏 (北齊元會大饗歌，十首之三)
詩題：皇夏
篇目：北齊元會大饗歌，十首之三
朝代：不詳
作者：不詳
卷別：卷十四：燕射歌辭二
詩序：當扆群臣賀
詩文：天子南面，乾覆離明。三千咸列，萬國填并。猶從禹會，如次湯庭。奉茲一德，上下和平。
---
不詳·皇夏 (北齊元會大饗歌，十首之二)
詩題：皇夏
篇目：北齊元會大饗歌，十首之二
朝代：不詳
作者：不詳
卷別：卷十四：燕射歌辭二
詩序：皇帝出閣
詩文：夏正肇旦，周物充庭。具僚在位，俛伏無聲。大君穆穆，宸儀動睟。日煦天迴，萬靈胥萃。
---
不詳·皇夏 (北齊元會大饗歌，十首之五)
詩題：皇夏
篇目：北齊元會大饗歌，十首之五
朝代：不詳
作者：不詳
卷別：卷十四：燕射歌辭二
詩序：帝出升作
詩文：皇運應籙，廓定區宇。受終以文，構業以武。堯昔命舜，舜亦命禹。大人馭曆，重規沓矩。欽明在上，昭納八夤。從靈體極，誕聖窮神。化生群品，陶育烝人。展禮肆樂，協此元春。
---
不詳·皇夏 (北齊元會大饗歌，十首之十)
詩題：皇夏
篇目：北齊元會大饗歌，十首之十
朝代：不詳
作者：不詳
卷別：卷十四：燕射歌辭二
詩序：皇帝入
詩文：禮終三爵，樂奏九成。允也天子，穹壤和平。載色載笑，反寢宴息。一人有祉，百神奉職。
---
不詳·皇夏 (北齊元會大饗歌，十首之四)
詩題：皇夏
篇目：北齊元會大饗歌，十首之四
朝代：不詳
作者：不詳
卷別：卷十四：燕射歌辭二
詩序：入宁變服
詩文：我應天曆，四海為家。協同內外，混一戎華。鶴蓋龍馬，風乘雲車。夏章夷服，其會如麻。九賓有儀，八音有節。肅肅於位，飲和在列。四序氤氳，三光昭晣。君哉大矣，軒、唐比轍。
---
不詳·皇夏 (隋元會大饗歌，十一首之一)
詩題：皇夏
篇目：隋元會大饗歌，十一首之一
朝代：不詳
作者：不詳
卷別：卷十五：燕射歌辭三
詩序：皇帝出入
詩文：深哉皇度，粹矣天儀。司陛整蹕，式道先馳。八屯霧擁，七萃雲披。退揚進揖，步矩行規。句陳乍轉，華蓋徐移。羽旗照耀，珪組陸離。居高念下，處安思危。照臨有度，紀律無虧。
---
不詳·皇夏 (隋圜丘歌，八首之二)
詩題：皇夏
篇目：隋圜丘歌，八首之二
朝代：不詳
作者：不詳
卷別：卷四：郊廟歌辭四
詩序：皇帝升壇
詩文：於穆我君，昭明有融。道濟區域，功格玄穹。百神警衛，萬國承風。仁深德厚，信洽義豐。明發思政，勤憂在躬。鴻基惟永，福祚長隆。
---
不詳·皇夏樂 (北齊享廟樂辭，十八首之五)
詩題：皇夏樂
篇目：北齊享廟樂辭，十八首之五
朝代：不詳
作者：不詳
卷別：卷九：郊廟歌辭九
詩序：皇帝入門
詩文：齊居嚴殿，夙駕層闈。車輅垂彩，旒袞騰輝。聳誠載仰，翹心有慕。洞洞自形，斤斤表步。閟宮有邃，神道依稀。孝心緬邈，爰屬爰依。
---
不詳·皇夏樂 (北齊享廟樂辭，十八首之十八)
詩題：皇夏樂
篇目：北齊享廟樂辭，十八首之十八
朝代：不詳
作者：不詳
卷別：卷九：郊廟歌辭九
詩序：皇帝詣便殿
詩文：禮行斯畢，樂奏以終。受嘏先退，載暢其衷。鑾軒循轍，麾旌複路。光景徘徊。弦歌顧慕。靈之相矣，有錫無疆。國圖日競，家曆天長。
---
不詳·皇夏樂 (北齊享廟樂辭，十八首之十六)
詩題：皇夏樂
篇目：北齊享廟樂辭，十八首之十六
朝代：不詳
作者：不詳
卷別：卷九：郊廟歌辭九
詩序：飲福酒
詩文：孝心翼翼，率禮兢兢。時洗時薦，或降或升。在堂在戶，載湛載凝。多品斯奠，備物攸膺。蘭芬敬挹，玉俎恭承。受祭之祜，如彼岡陵。
---
不詳·皇夏樂 (北齊北郊樂歌，八首之三)
詩題：皇夏樂
篇目：北齊北郊樂歌，八首之三
朝代：不詳
作者：不詳
卷別：卷三：郊廟歌辭三
詩序：皇帝入門
詩文：帝敬昭宣，皇誠肅致。玉帛齊軌，屏攝咸次。重垓上列，分陛旁升。龍陳萬騎，鳳動千乘。神儀天藹，睟容離曜。金根停軫，奉光先導。
---
不詳·皇夏樂 (北齊北郊樂歌，八首之八)
詩題：皇夏樂
篇目：北齊北郊樂歌，八首之八
朝代：不詳
作者：不詳
卷別：卷三：郊廟歌辭三
詩序：還便殿
詩文：天大親嚴，匪敬伊孝。永言肆饗，宸明增耀。陰澤云暢，大典逾光。乃安斯息，欽若舊章。天迴地旋，鳴鑾引警。且萬且億，皇曆惟永。
---
不詳·皇夏樂 (北齊北郊樂歌，八首之四)
詩題：皇夏樂
篇目：北齊北郊樂歌，八首之四
朝代：不詳
作者：不詳
卷別：卷三：郊廟歌辭三
詩序：升丘
詩文：層壇雲暖，嚴幄霞褰。我其陟止，載致其虔。百靈竦聽，萬國咸仰。人神咫尺，玄應肸蠁。
---
不詳·皇夏樂 (北齊南郊樂歌，十三首之五)
詩題：皇夏樂
篇目：北齊南郊樂歌，十三首之五
朝代：不詳
作者：不詳
卷別：卷三：郊廟歌辭三
詩序：皇帝入門
詩文：帝敬昭宣，皇誠肅致。玉帛齊軌，屏攝咸次。三垓上列，四陛帝升。龍陳萬騎，鳳動千乘。神儀天藹，睟容離曜。金根停軫，奉光先導。
---
不詳·皇夏樂 (北齊南郊樂歌，十三首之六)
詩題：皇夏樂
篇目：北齊南郊樂歌，十三首之六
朝代：不詳
作者：不詳
卷別：卷三：郊廟歌辭三
詩序：升丘
詩文：紫壇雲曖，紺幄霞褰。我其陟止，載致其虔。百靈竦聽，萬國咸仰。人神咫尺，玄應肸蠁。
---
不詳·皇夏樂 (北齊南郊樂歌，十三首之十)
詩題：皇夏樂
篇目：北齊南郊樂歌，十三首之十
朝代：不詳
作者：不詳
卷別：卷三：郊廟歌辭三
詩序：飲福酒
詩文：皇心緬且感，吉蠲奉至誠。赫哉光盛德，乾巛詔百靈。報福歸昌運，承祐播休明。風雲馳九域，龍蛟躍四溟。浮幕呈光氣，儷象燭華精。《濩》《武》方知恥，《韶》《夏》僅同聲。
---
不詳·皇夏樂 (北齊南郊樂歌，十三首之十三)
詩題：皇夏樂
篇目：北齊南郊樂歌，十三首之十三
朝代：不詳
作者：不詳
卷別：卷三：郊廟歌辭三
詩序：還便殿
詩文：天大親嚴，匪敬伊孝。永言肆饗，宸明增耀。陽丘既暢，大典逾光。乃安斯息，欽若舊章。天迴地旋，鳴鑾引警。且萬且億，皇曆惟永。
---
不詳·皇夏樂 (北齊明堂樂歌，十一首之六)
詩題：皇夏樂
篇目：北齊明堂樂歌，十一首之六
朝代：不詳
作者：不詳
卷別：卷三：郊廟歌辭三
詩序：皇帝入門
詩文：象乾上構，儀巛下基。集靈崇祖，永言孝思。室陳簋豆，庭羅懸佾。夙夜畏威，保茲貞吉。舞貴其夜，歌重其升。降斯百祿，惟饗惟應。
---
不詳·皇帝行 (梁太廟樂舞辭，十一首之二)
詩題：皇帝行
篇目：梁太廟樂舞辭，十一首之二
朝代：不詳
作者：不詳
卷別：卷十二：郊廟歌辭十二
詩文：莫高者天，攀隮勿克。隮天有方，累仁積德。祖宗隆之，子孫履之。配天明祀，永永孝思。
---
不詳·皇甫嵩歌 (歌辭三，四十四首之十三)
詩題：皇甫嵩歌
篇目：歌辭三，四十四首之十三
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「皇甫嵩為冀州牧。請冀州一年田租以贍飢民，百姓歌之。」
詩文：天下大亂兮市為墟，母不保子兮妻失夫，賴得皇甫兮復安居。
---
不詳·相府蓮 (七十四首之四十)
詩題：相府蓮
篇目：七十四首之四十
朝代：不詳
作者：不詳
卷別：卷八十：近代曲辭二
詩題解：《古解題》曰：「《相府蓮》者，王儉為南齊相，一時所辟皆才名之士。時人以入儉府為蓮花池，謂如紅蓮映綠水，今號蓮幕者自儉始。其後語訛為『想夫憐』，亦名之醜爾。又有《簇拍相府蓮》。」《樂苑》曰：「《想夫憐》，羽調曲也。」白居易詩曰：「玉管朱弦莫急催，客聽歌送十分杯。長愛夫憐第二句，倩君重唱夕陽開。」王維右丞詞云「秦川一半夕陽開」是也。
詩文：夜聞鄰婦泣，切切有餘哀。即問緣何事，征人戰未迴【征人戰骨迴】。
---
不詳·真和 (唐太清宮樂章，十一首之十一)
詩題：真和
篇目：唐太清宮樂章，十一首之十一
朝代：不詳
作者：不詳
卷別：卷十一：郊廟歌辭十一
詩序：送仙聖
詩文：玉磬含響，金鑪既馥。風馭冷冷，雲壇肅肅。杳歸大象，霈流嘉福。俾寧萬邦，無思不服。
---
不詳·石城樂，五首之一 (西曲歌上，二十六首之一)
詩題：石城樂，五首之一
篇目：西曲歌上，二十六首之一
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《石城樂》者，宋臧質所作也。石城在竟陵，質嘗為竟陵郡，於城上眺矚，見群少年歌謠通暢，因作此曲。《古今樂錄》曰：「《石城樂》，舊舞十六人。」
詩文：生長石城下，開窗對城樓。城中諸少年，出入見依投。
---
不詳·石城樂，五首之三 (西曲歌上，二十六首之三)
詩題：石城樂，五首之三
篇目：西曲歌上，二十六首之三
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《石城樂》者，宋臧質所作也。石城在竟陵，質嘗為竟陵郡，於城上眺矚，見群少年歌謠通暢，因作此曲。《古今樂錄》曰：「《石城樂》，舊舞十六人。」
詩文：布帆百餘幅，環環在江津。執手雙淚落，何時見歡還。
---
不詳·石城樂，五首之二 (西曲歌上，二十六首之二)
詩題：石城樂，五首之二
篇目：西曲歌上，二十六首之二
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《石城樂》者，宋臧質所作也。石城在竟陵，質嘗為竟陵郡，於城上眺矚，見群少年歌謠通暢，因作此曲。《古今樂錄》曰：「《石城樂》，舊舞十六人。」
詩文：陽春百花生，摘插環髻前。捥指蹋忘愁，相與及盛年。
---
不詳·石城樂，五首之五 (西曲歌上，二十六首之五)
詩題：石城樂，五首之五
篇目：西曲歌上，二十六首之五
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《石城樂》者，宋臧質所作也。石城在竟陵，質嘗為竟陵郡，於城上眺矚，見群少年歌謠通暢，因作此曲。《古今樂錄》曰：「《石城樂》，舊舞十六人。」
詩文：聞歡遠行去，相送方山亭。風吹黃蘗藩，惡聞苦離聲。
---
不詳·石城樂，五首之四 (西曲歌上，二十六首之四)
詩題：石城樂，五首之四
篇目：西曲歌上，二十六首之四
朝代：不詳
作者：不詳
卷別：卷四十七：清商曲辭四
詩題解：《唐書·樂志》曰：「《石城樂》者，宋臧質所作也。石城在竟陵，質嘗為竟陵郡，於城上眺矚，見群少年歌謠通暢，因作此曲。《古今樂錄》曰：「《石城樂》，舊舞十六人。」
詩文：大艑載三千，漸水丈五餘。水高不得渡，與歡合生居。
---
不詳·破陣樂 (七十四首之二十)
詩題：破陣樂
篇目：七十四首之二十
朝代：不詳
作者：不詳
卷別：卷八十：近代曲辭二
詩題解：《歷代歌辭》曰：「《破陣樂》，小歌曲。」《樂苑》曰：「商調曲也。」按《破陣樂》本舞曲，唐太宗所造。玄宗又作《小破陣樂》，亦舞曲也。
詩文：秋來四面足風沙，塞外征人暫別家。千里不辭行路遠，時光早晚到天涯。
---
不詳·破陣樂 (唐凱樂歌辭，四首之一)
詩題：破陣樂
篇目：唐凱樂歌辭，四首之一
朝代：不詳
作者：不詳
卷別：卷二十：鼓吹曲辭五
詩文：受律辭元首，相將討叛臣。咸歌《破陣樂》，共賞太平人。
---
不詳·碧玉歌，三首之一 (吳聲歌曲二，一百一十二首之九十二)
詩題：碧玉歌，三首之一
篇目：吳聲歌曲二，一百一十二首之九十二
朝代：不詳
作者：不詳
卷別：卷四十五：清商曲辭二
詩題解：《樂苑》曰：「《碧玉歌》者，宋汝南王所作也。碧玉，汝南王妾名。以寵愛之甚，所以歌之。」
詩文：碧玉破瓜時，郎為情顛倒。芙蓉陵霜榮，秋容故尚好。
---
不詳·碧玉歌，三首之三 (吳聲歌曲二，一百一十二首之九十四)
詩題：碧玉歌，三首之三
篇目：吳聲歌曲二，一百一十二首之九十四
朝代：不詳
作者：不詳
卷別：卷四十五：清商曲辭二
詩題解：《樂苑》曰：「《碧玉歌》者，宋汝南王所作也。碧玉，汝南王妾名。以寵愛之甚，所以歌之。」
詩文：碧玉小家女，不敢貴德攀。感郎意氣重，遂得結金蘭。
---
不詳·碧玉歌，三首之二 (吳聲歌曲二，一百一十二首之九十三)
詩題：碧玉歌，三首之二
篇目：吳聲歌曲二，一百一十二首之九十三
朝代：不詳
作者：不詳
卷別：卷四十五：清商曲辭二
詩題解：《樂苑》曰：「《碧玉歌》者，宋汝南王所作也。碧玉，汝南王妾名。以寵愛之甚，所以歌之。」
詩文：碧玉小家女，不敢攀貴德。感郎千金意，慚無傾城色。
---
不詳·碧玉歌，二首之一 (吳聲歌曲二，一百一十二首之九十五)
詩題：碧玉歌，二首之一
篇目：吳聲歌曲二，一百一十二首之九十五
朝代：不詳
作者：不詳
卷別：卷四十五：清商曲辭二
詩題解：《樂苑》曰：「《碧玉歌》者，宋汝南王所作也。碧玉，汝南王妾名。以寵愛之甚，所以歌之。」
詩文：碧玉破瓜時，相為情顛倒。感郎不羞郎，回身就郎抱。
---
不詳·碧玉歌，二首之二 (吳聲歌曲二，一百一十二首之九十六)
詩題：碧玉歌，二首之二
篇目：吳聲歌曲二，一百一十二首之九十六
朝代：不詳
作者：不詳
卷別：卷四十五：清商曲辭二
詩題解：《樂苑》曰：「《碧玉歌》者，宋汝南王所作也。碧玉，汝南王妾名。以寵愛之甚，所以歌之。」
詩文：杏梁日始照，蕙席歡未極。碧玉奉金杯，淥酒助花色。
---
不詳·祓禊曲，三首之一 (七十四首之五)
詩題：祓禊曲，三首之一
篇目：七十四首之五
朝代：不詳
作者：不詳
卷別：卷八十：近代曲辭二
詩題解：王子年《拾遺記》曰：「周昭王溺於江漢，二女延娟、延娛與王乘舟，夾擁王身，同沒焉。故江漢之人到今思之。至春上巳之日，禊集祠間，或以時鮮甘味，採蘭杜包裹，以沉水中，或結五色紗囊盛食，或用金鐵之器並沉水中，言蛟龍畏五色金鐵，則不侵此食也。」《後漢書·禮儀志》曰：「三月上巳，官民皆潔於東流水上，曰洗濯祓除，去宿垢疢為大潔。潔者，言陽氣布暢，萬物訖出，始潔之矣。」注：「謂之禊也。」《風俗通》曰：「《周禮·女巫》掌歲時以祓除疾病。禊者，潔也。春者，蠢也。蠢蠢，搖動也。《尚書》『以殷仲春，厥民析』言人解析也。」蔡邕曰：《論語》「暮春者，春服既成，冠者五六人，童子六七人，浴乎沂，風乎舞雩，詠而歸」。今三月上巳祓禊於水濱，蓋出於此。一說云：後漢有郭虞者，三日上巳產二女，二日中並不育，俗以為大忌，至此月日諱止家，皆於東流水上為祈禳自潔濯，謂之禊祠，引流行觴，遂成曲水。《韓詩》曰：鄭國之俗，三月上巳，之溱洧兩水之上，招魂續魄，秉蘭草，祓除不祥。《漢書》：「八月祓灞水。」亦斯義也。杜篤《祓禊賦》曰：「王侯公主，暨于富商，用事伊、洛，帷幔玄黃。」本傳大將軍梁商亦歌泣於洛禊也。自魏不復用三日水宴者焉。《晉書》曰：「武帝嘗問摯虞三日曲水之義，虞對曰：『漢章帝時，平原徐肇以三月初生三女，至三日俱亡。人以為怪，乃招攜之水濱洗祓，遂因水以泛觴。其義起此。』束晳曰：『昔周公城洛邑，因流水以泛酒，故逸詩云「羽觴隨波。」又秦昭王以三日置酒河曲，見金人奉水心之劍，曰：「今君製有西夏。」乃霸諸侯，因此立為曲水。二漢相緣，皆為盛集。』」《西京雜記》曰「漢宮三月上巳張樂於流水」是也，晉宋已後皆因之，至唐傳以為曲。
詩文：昨見春條綠，那知秋葉黃。蟬聲猶未斷，寒雁已成行【塞雁已成行】。
---
不詳·祓禊曲，三首之三 (七十四首之七)
詩題：祓禊曲，三首之三
篇目：七十四首之七
朝代：不詳
作者：不詳
卷別：卷八十：近代曲辭二
詩題解：王子年《拾遺記》曰：「周昭王溺於江漢，二女延娟、延娛與王乘舟，夾擁王身，同沒焉。故江漢之人到今思之。至春上巳之日，禊集祠間，或以時鮮甘味，採蘭杜包裹，以沉水中，或結五色紗囊盛食，或用金鐵之器並沉水中，言蛟龍畏五色金鐵，則不侵此食也。」《後漢書·禮儀志》曰：「三月上巳，官民皆潔於東流水上，曰洗濯祓除，去宿垢疢為大潔。潔者，言陽氣布暢，萬物訖出，始潔之矣。」注：「謂之禊也。」《風俗通》曰：「《周禮·女巫》掌歲時以祓除疾病。禊者，潔也。春者，蠢也。蠢蠢，搖動也。《尚書》『以殷仲春，厥民析』言人解析也。」蔡邕曰：《論語》「暮春者，春服既成，冠者五六人，童子六七人，浴乎沂，風乎舞雩，詠而歸」。今三月上巳祓禊於水濱，蓋出於此。一說云：後漢有郭虞者，三日上巳產二女，二日中並不育，俗以為大忌，至此月日諱止家，皆於東流水上為祈禳自潔濯，謂之禊祠，引流行觴，遂成曲水。《韓詩》曰：鄭國之俗，三月上巳，之溱洧兩水之上，招魂續魄，秉蘭草，祓除不祥。《漢書》：「八月祓灞水。」亦斯義也。杜篤《祓禊賦》曰：「王侯公主，暨于富商，用事伊、洛，帷幔玄黃。」本傳大將軍梁商亦歌泣於洛禊也。自魏不復用三日水宴者焉。《晉書》曰：「武帝嘗問摯虞三日曲水之義，虞對曰：『漢章帝時，平原徐肇以三月初生三女，至三日俱亡。人以為怪，乃招攜之水濱洗祓，遂因水以泛觴。其義起此。』束晳曰：『昔周公城洛邑，因流水以泛酒，故逸詩云「羽觴隨波。」又秦昭王以三日置酒河曲，見金人奉水心之劍，曰：「今君製有西夏。」乃霸諸侯，因此立為曲水。二漢相緣，皆為盛集。』」《西京雜記》曰「漢宮三月上巳張樂於流水」是也，晉宋已後皆因之，至唐傳以為曲。
詩文：何處堪愁思，花間長樂宮。君王不重客，泣淚向春風【泣淚向東風】。
---
不詳·祓禊曲，三首之二 (七十四首之六)
詩題：祓禊曲，三首之二
篇目：七十四首之六
朝代：不詳
作者：不詳
卷別：卷八十：近代曲辭二
詩題解：王子年《拾遺記》曰：「周昭王溺於江漢，二女延娟、延娛與王乘舟，夾擁王身，同沒焉。故江漢之人到今思之。至春上巳之日，禊集祠間，或以時鮮甘味，採蘭杜包裹，以沉水中，或結五色紗囊盛食，或用金鐵之器並沉水中，言蛟龍畏五色金鐵，則不侵此食也。」《後漢書·禮儀志》曰：「三月上巳，官民皆潔於東流水上，曰洗濯祓除，去宿垢疢為大潔。潔者，言陽氣布暢，萬物訖出，始潔之矣。」注：「謂之禊也。」《風俗通》曰：「《周禮·女巫》掌歲時以祓除疾病。禊者，潔也。春者，蠢也。蠢蠢，搖動也。《尚書》『以殷仲春，厥民析』言人解析也。」蔡邕曰：《論語》「暮春者，春服既成，冠者五六人，童子六七人，浴乎沂，風乎舞雩，詠而歸」。今三月上巳祓禊於水濱，蓋出於此。一說云：後漢有郭虞者，三日上巳產二女，二日中並不育，俗以為大忌，至此月日諱止家，皆於東流水上為祈禳自潔濯，謂之禊祠，引流行觴，遂成曲水。《韓詩》曰：鄭國之俗，三月上巳，之溱洧兩水之上，招魂續魄，秉蘭草，祓除不祥。《漢書》：「八月祓灞水。」亦斯義也。杜篤《祓禊賦》曰：「王侯公主，暨于富商，用事伊、洛，帷幔玄黃。」本傳大將軍梁商亦歌泣於洛禊也。自魏不復用三日水宴者焉。《晉書》曰：「武帝嘗問摯虞三日曲水之義，虞對曰：『漢章帝時，平原徐肇以三月初生三女，至三日俱亡。人以為怪，乃招攜之水濱洗祓，遂因水以泛觴。其義起此。』束晳曰：『昔周公城洛邑，因流水以泛酒，故逸詩云「羽觴隨波。」又秦昭王以三日置酒河曲，見金人奉水心之劍，曰：「今君製有西夏。」乃霸諸侯，因此立為曲水。二漢相緣，皆為盛集。』」《西京雜記》曰「漢宮三月上巳張樂於流水」是也，晉宋已後皆因之，至唐傳以為曲。
詩文：金谷園中柳，春來已舞腰【春來自舞腰】。那堪好風景，獨上洛陽橋。
---
不詳·神弦歌，十八首之一：宿阿曲 (清商曲辭四，四十一首之十八)
詩題：神弦歌，十八首之一：宿阿曲
篇目：清商曲辭四，四十一首之十八
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：蘇林開天門，趙尊閉地戶。神靈亦道同，真官今來下。
---
不詳·神弦歌，十八首之七：白石郎曲，二首之二 (清商曲辭四，四十一首之二十四)
詩題：神弦歌，十八首之七：白石郎曲，二首之二
篇目：清商曲辭四，四十一首之二十四
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：積石如玉，列松如翠。郎豔獨絕，世無其二。
---
不詳·神弦歌，十八首之三：聖郎曲 (清商曲辭四，四十一首之二十)
詩題：神弦歌，十八首之三：聖郎曲
篇目：清商曲辭四，四十一首之二十
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：左亦不佯佯，右亦不翼翼。仙人在郎傍，玉女在郎側。酒無沙糖味，為他通顏色。
---
不詳·神弦歌，十八首之九：湖就姑曲，二首之一 (清商曲辭四，四十一首之二十六)
詩題：神弦歌，十八首之九：湖就姑曲，二首之一
篇目：清商曲辭四，四十一首之二十六
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：赤山湖就頭，孟陽二三月，綠蔽賁荇藪。
---
不詳·神弦歌，十八首之二：道君曲 (清商曲辭四，四十一首之十九)
詩題：神弦歌，十八首之二：道君曲
篇目：清商曲辭四，四十一首之十九
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：中庭有樹，自語梧桐，推枝布葉。
---
不詳·神弦歌，十八首之五：嬌女詩，二首之二 (清商曲辭四，四十一首之二十二)
詩題：神弦歌，十八首之五：嬌女詩，二首之二
篇目：清商曲辭四，四十一首之二十二
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：蹀躞越橋上，河水東西流。上有神仙居【上有神仙聖】，下有西流魚。行不獨自去，三三兩兩俱。
---
不詳·神弦歌，十八首之八：青溪小姑曲 (清商曲辭四，四十一首之二十五)
詩題：神弦歌，十八首之八：青溪小姑曲
篇目：清商曲辭四，四十一首之二十五
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩序：吳均《續齊諧記》曰：「會稽趙文韶，宋元嘉中為東扶侍，廨在青溪中橋。秋夜步月，悵然思歸，乃倚門唱《烏飛曲》。忽有青衣，年可十五六許，詣門曰：『女郎聞歌聲，有悅人者，逐月遊戲，故遣相問。』文韶都不之疑，遂邀暫過。須臾，女郎至，年可十八九許，容色絕妙。謂文韶曰：『聞君善歌，能為作一曲否？』文韶即為歌『草生磐石下』，聲甚清美。女郎顧青衣，取箜篌鼓之，泠泠似楚曲。又令侍婢歌《繁霜》，自脫金簪，扣箜篌和之。婢乃歌曰：『歌繁霜，繁霜侵曉幕。伺意空相守，坐待繁霜落。留連宴寢，將旦別去，以金簪遺文韶。文韶亦贈以銀盌及瑠璃匕
詩文：開門白水，側近橋樑。小姑所居，獨處無郎。
---
不詳·神弦歌，十八首之六：白石郎曲，二首之一 (清商曲辭四，四十一首之二十三)
詩題：神弦歌，十八首之六：白石郎曲，二首之一
篇目：清商曲辭四，四十一首之二十三
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：白石郎，臨江居。前導江伯後從魚。
---
不詳·神弦歌，十八首之十一：姑恩曲，二首之一 (清商曲辭四，四十一首之二十八)
詩題：神弦歌，十八首之十一：姑恩曲，二首之一
篇目：清商曲辭四，四十一首之二十八
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：明姑遵八風，蕃謁雲日中。前導陸離獸，後從朱鳥麟鳳凰。
---
不詳·神弦歌，十八首之十七：同生曲，二首之一 (清商曲辭四，四十一首之三十四)
詩題：神弦歌，十八首之十七：同生曲，二首之一
篇目：清商曲辭四，四十一首之三十四
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：人生不滿百，常抱千歲憂。早知人命促，秉燭夜行遊。
---
不詳·神弦歌，十八首之十三：採蓮童曲，二首之一 (清商曲辭四，四十一首之三十)
詩題：神弦歌，十八首之十三：採蓮童曲，二首之一
篇目：清商曲辭四，四十一首之三十
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：泛舟採菱葉，過摘芙蓉花。扣楫命童侶，齊聲採蓮歌。
---
不詳·神弦歌，十八首之十二：姑恩曲，二首之二 (清商曲辭四，四十一首之二十九)
詩題：神弦歌，十八首之十二：姑恩曲，二首之二
篇目：清商曲辭四，四十一首之二十九
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：苕苕山頭柏，冬夏葉不衰。獨當被天恩，枝葉華葳蕤。
---
不詳·神弦歌，十八首之十五：明下童曲，二首之一 (清商曲辭四，四十一首之三十二)
詩題：神弦歌，十八首之十五：明下童曲，二首之一
篇目：清商曲辭四，四十一首之三十二
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：走馬上前阪，石子彈馬蹄。不惜彈馬蹄，但惜馬上兒。
---
不詳·神弦歌，十八首之十八：同生曲，二首之二 (清商曲辭四，四十一首之三十五)
詩題：神弦歌，十八首之十八：同生曲，二首之二
篇目：清商曲辭四，四十一首之三十五
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：歲月如流邁，行已及素秋。蟋蟀鳴空堂，感悵令人憂。
---
不詳·神弦歌，十八首之十六：明下童曲，二首之二 (清商曲辭四，四十一首之三十三)
詩題：神弦歌，十八首之十六：明下童曲，二首之二
篇目：清商曲辭四，四十一首之三十三
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：陳孔驕赭曰，陸郎乘班騅。徘徊射堂頭，望門不欲歸。
---
不詳·神弦歌，十八首之十四：採蓮童曲，二首之二 (清商曲辭四，四十一首之三十一)
詩題：神弦歌，十八首之十四：採蓮童曲，二首之二
篇目：清商曲辭四，四十一首之三十一
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：東湖扶菰童，西湖採菱芰。不持歌作樂，為持解愁思。
---
不詳·神弦歌，十八首之十：湖就姑曲，二首之二 (清商曲辭四，四十一首之二十七)
詩題：神弦歌，十八首之十：湖就姑曲，二首之二
篇目：清商曲辭四，四十一首之二十七
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：湖就赤山磯，大姑大湖東，仲姑居湖西。
---
不詳·神弦歌，十八首之四：嬌女詩，二首之一 (清商曲辭四，四十一首之二十一)
詩題：神弦歌，十八首之四：嬌女詩，二首之一
篇目：清商曲辭四，四十一首之二十一
朝代：不詳
作者：不詳
卷別：卷四十七：清商曲辭四
詩題解：《古今樂錄》曰：「《神弦歌》十一曲：一曰《宿阿》，二曰《道君》，三曰《聖郎》，四曰《嬌女》，五曰《白石郎》，六曰《青溪小姑》，七曰《湖就姑》，八曰《姑恩》，九曰《採菱童》，十曰《明下童》，十一曰《同生》。」
詩文：北遊臨河海，遙望中菰菱。芙蓉發盛華，淥水清且澄。弦歌奏聲節，仿佛有餘音。
---
不詳·禋順 (周宗廟樂舞辭，十四首之九)
詩題：禋順
篇目：周宗廟樂舞辭，十四首之九
朝代：不詳
作者：不詳
卷別：卷十二：郊廟歌辭十二
詩序：迎俎
詩文：旨酒既獻，嘉肴乃迎。振其鼗鼓，潔以鉶羹。肇禋肇祀，或炮或烹。皇尸儼若，保饗是明。
---
不詳·禋順 (周宗廟樂舞辭，十四首之十三)
詩題：禋順
篇目：周宗廟樂舞辭，十四首之十三
朝代：不詳
作者：不詳
卷別：卷十二：郊廟歌辭十二
詩序：撤豆
詩文：禮畢祀先，香散几筵。罷舞干戚，收撤豆籩。
---
不詳·福和 (唐祀九宮貴神樂章，十五首之十一)
詩題：福和
篇目：唐祀九宮貴神樂章，十五首之十一
朝代：不詳
作者：不詳
卷別：卷六：郊廟歌辭六
詩序：飲福酒
詩文：祀既云畢，明靈告旋。禮洽和應，神歆福延。動植咸若，陰陽不愆。錫茲祝嘏，天子萬年。
---
不詳·福和 (唐祀昊天樂章，十首之六)
詩題：福和
篇目：唐祀昊天樂章，十首之六
朝代：不詳
作者：不詳
卷別：卷五：郊廟歌辭五
詩序：酌獻
詩文：九成爰奏，三獻式陳。欽承景福，恭托明禋。
---
不詳·福順 (周宗廟樂舞辭，十四首之十)
詩題：福順
篇目：周宗廟樂舞辭，十四首之十
朝代：不詳
作者：不詳
卷別：卷十二：郊廟歌辭十二
詩序：飲福
詩文：新廟奕奕，金奏洋洋。享于祖考，循彼典章。清酤特滿，嘉玉騰光。神醉既告，帝祉無疆。
---
不詳·福順 (周朝饗樂章，七首之四)
詩題：福順
篇目：周朝饗樂章，七首之四
朝代：不詳
作者：不詳
卷別：卷十五：燕射歌辭三
詩序：群臣上壽
詩文：聖皇端拱，多士輸忠。蠻觴共獻，臣心畢同。聲齊嵩嶽，祝比華封。千齡萬祀，常保時雍。
---
不詳·秋報社諴夏 (隋社稷歌，四首之三)
詩題：秋報社諴夏
篇目：隋社稷歌，四首之三
朝代：不詳
作者：不詳
卷別：卷四：郊廟歌辭四
詩文：北墉申禮，單出表誠。豐犧入薦，華樂在庭。原隰既平，泉流又清。如雲已望，高廩斯盈。
---
不詳·秋報稷諴夏 (隋社稷歌，四首之四)
詩題：秋報稷諴夏
篇目：隋社稷歌，四首之四
朝代：不詳
作者：不詳
卷別：卷四：郊廟歌辭四
詩文：人天務急，農亦勤止。或蓘或藨，惟𧄸惟芑。涼風戒時，歲云秋矣。物成則報，功施必祀。
---
不詳·秋思，三首之一 (蔡氏五弄，二十三首之十七)
詩題：秋思，三首之一
篇目：蔡氏五弄，二十三首之十七
朝代：不詳
作者：不詳
卷別：卷五十九：琴曲歌詞三
詩文：胡風吹雁翼，遠別無人鄉。君近雁來處，幾回斷君腸。昔奉千日書，撫心怨星霜。無書又千日，世路重茫茫。燕國有佳麗，蛾眉富春光。自然君歸晚，花落君空堂。君其若不然，歲晚雙鴛鴦。
---
不詳·秦始皇歌 (歌辭一，三十八首之三十一)
詩題：秦始皇歌
篇目：歌辭一，三十八首之三十一
朝代：不詳
作者：不詳
卷別：卷八十三：雜歌謠辭一
詩題解：《古今樂錄》曰：「秦始皇祠洛水，有黑頭公從河中出，呼始皇曰：『來受天寶。』乃與群臣作歌。」
詩文：洛陽之水，其色蒼蒼。祠祭大澤，倏忽南臨。洛濱醊禱，色連三光。
---
不詳·穆天子謠 (謠辭一，三十三首之三)
詩題：穆天子謠
篇目：謠辭一，三十三首之三
朝代：不詳
作者：不詳
卷別：卷八十七：雜歌謠辭五
詩文：予歸東土，和治諸夏。萬民平均，吾顧見汝。比及三年，將復而野。
---
不詳·穆德凱容樂 (齊太廟樂歌，二十一首之二十)
詩題：穆德凱容樂
篇目：齊太廟樂歌，二十一首之二十
朝代：不詳
作者：不詳
卷別：卷九：郊廟歌辭九
詩序：穆皇后室
詩文：大姒嬪周，塗山儷禹。我后嗣徽，重規疊矩。肅肅閟宮，翔翔《雲舞》。有饗德馨，無絕終古。
---
不詳·穆護砂 (七十四首之九)
詩題：穆護砂
篇目：七十四首之九
朝代：不詳
作者：不詳
卷別：卷八十：近代曲辭二
詩題解：《歷代歌辭》曰：「《穆護砂》曲，犯角。」
詩文：玉管朝朝弄，清歌日日新。折花當驛路，寄與隴頭人。
---
不詳·積善舞 (漢宗廟樂舞辭，六首之三)
詩題：積善舞
篇目：漢宗廟樂舞辭，六首之三
朝代：不詳
作者：不詳
卷別：卷十二：郊廟歌辭十二
詩序：德祖室
詩文：黍稷斯馨，祖德惟明。蛇告赤帝，龜謀大橫。雲行雨施，天成地平。造我家邦，斡我璿衡。陶匏在御，醍盎惟精。或戛或擊，載砲載烹。飲福受胙，舞降歌迎。滔滔不竭，洪惟水行。
---
不詳·突厥三臺 (五十三首之三)
詩題：突厥三臺
篇目：五十三首之三
朝代：不詳
作者：不詳
卷別：卷七十五：雜曲歌辭十五
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
不詳·章德凱容樂 (宋章廟樂舞歌，十五首之九)
詩題：章德凱容樂
篇目：宋章廟樂舞歌，十五首之九
朝代：不詳
作者：不詳
卷別：卷八：郊廟歌辭八
詩序：章太后室
詩文：幽瑞浚靈，表彰嬪聖。翊載徽文，敷光崇慶。上緯纏祥，中維飾詠。永屬煇猷，聯昌景命。
---
不詳·章德舞 (周宗廟樂舞辭，十四首之四)
詩題：章德舞
篇目：周宗廟樂舞辭，十四首之四
朝代：不詳
作者：不詳
卷別：卷十二：郊廟歌辭十二
詩序：僖祖室
詩文：清廟新，展嚴禋。恭祖德，厚人倫。雅樂薦，禮器陳。儼皇尸，列虞賓。神如在，聲不聞。享必信，貌惟夤。想龍服，奠犧樽。禮既備，慶來臻。
---
不詳·章慶舞 (漢宗廟樂舞辭，六首之五)
詩題：章慶舞
篇目：漢宗廟樂舞辭，六首之五
朝代：不詳
作者：不詳
卷別：卷十二：郊廟歌辭十二
詩序：顯祖室
詩文：罘罳曉唱雞人，三牲八簋斯陳。霧集瑤階瑣闥，香生綺席華茵。珠佩貂璫熠爚，羽旄干戚紛綸。酌鬯既終三獻，凝旒何止千春。阿閣長棲彩鳳，郊宮疊奏祥麟。赤伏英靈未泯，玄珪運祚重新。玉斝犧樽瀲灩，龍旂鳳轄逡巡。瞻望月遊冠冕，猶疑蒼野回輪。
---
不詳·第一 (唐武后享清廟樂章，十首之一)
詩題：第一
篇目：唐武后享清廟樂章，十首之一
朝代：不詳
作者：不詳
卷別：卷十：郊廟歌辭十
詩文：建清廟，贊玄功。擇吉日，展禋宗。樂已變，禮方崇。望神駕，降仙宮。
---
不詳·第七迎武舞 (唐武后享清廟樂章，十首之七)
詩題：第七迎武舞
篇目：唐武后享清廟樂章，十首之七
朝代：不詳
作者：不詳
卷別：卷十：郊廟歌辭十
詩文：赫赫玄功被穹壤，皇皇至德洽生靈。開基撥亂妖氛廓，佐命宣威海內清。
---
不詳·第三奏 (唐太清宮樂章，十一首之九)
詩題：第三奏
篇目：唐太清宮樂章，十一首之九
朝代：不詳
作者：不詳
卷別：卷十一：郊廟歌辭十一
詩文：元符傳紫極，寶祚啟高真。道德先垂裕，沖和已化淳。人風齊太古，天瑞叶惟新。仙樂清都上，長明交泰辰。
---
不詳·第三登歌 (唐武后享清廟樂章，十首之三)
詩題：第三登歌
篇目：唐武后享清廟樂章，十首之三
朝代：不詳
作者：不詳
卷別：卷十：郊廟歌辭十
詩文：肅敷大禮，上謁尊靈。敬陳筐幣，載表丹誠。
---
不詳·第九撤俎 (唐武后享清廟樂章，十首之九)
詩題：第九撤俎
篇目：唐武后享清廟樂章，十首之九
朝代：不詳
作者：不詳
卷別：卷十：郊廟歌辭十
詩文：登歌已闋，獻禮方周。欽承景福，肅奉鴻休。
---
不詳·第二 (唐武后享清廟樂章，十首之二)
詩題：第二
篇目：唐武后享清廟樂章，十首之二
朝代：不詳
作者：不詳
卷別：卷十：郊廟歌辭十
詩文：隆周創業，寶命惟新。敬宗茂典，爰表虔禋。聲明已備，文物斯陳。肅容如在，懇志方申。
---
不詳·第二奏 (唐太清宮樂章，十一首之八)
詩題：第二奏
篇目：唐太清宮樂章，十一首之八
朝代：不詳
作者：不詳
卷別：卷十一：郊廟歌辭十一
詩文：虛極仙宗本，希夷象帝先。百靈朝太上，萬法祖重圓。善貸惟沖德，功成謂自然。雲門達和氣，思用合鈞天。
---
不詳·第五飲福 (唐武后享清廟樂章，十首之五)
詩題：第五飲福
篇目：唐武后享清廟樂章，十首之五
朝代：不詳
作者：不詳
卷別：卷十：郊廟歌辭十
詩文：爰陳玉醴，式奠瓊漿。靈心有穆，介福無疆。
---
不詳·第八武舞作 (唐武后享清廟樂章，十首之八)
詩題：第八武舞作
篇目：唐武后享清廟樂章，十首之八
朝代：不詳
作者：不詳
卷別：卷十：郊廟歌辭十
詩文：荷恩承顧托，執契恭臨撫。廟略靜邊荒，天兵耀神武。
---
不詳·第六送文舞 (唐武后享清廟樂章，十首之六)
詩題：第六送文舞
篇目：唐武后享清廟樂章，十首之六
朝代：不詳
作者：不詳
卷別：卷十：郊廟歌辭十
詩文：帝圖草創，王業初開。功高佐命，業贊雲雷。
---
不詳·第十送神 (唐武后享清廟樂章，十首之十)
詩題：第十送神
篇目：唐武后享清廟樂章，十首之十
朝代：不詳
作者：不詳
卷別：卷十：郊廟歌辭十
詩文：大禮言畢，仙衛將歸。莫申丹懇，空瞻紫微。
---
不詳·第四迎神 (唐武后享清廟樂章，十首之四)
詩題：第四迎神
篇目：唐武后享清廟樂章，十首之四
朝代：不詳
作者：不詳
卷別：卷十：郊廟歌辭十
詩文：敬奠蘋藻，式罄虔襟。潔誠斯展，佇降靈歆。
---
不詳·箜篌謠 (謠辭一，三十三首之二十九)
詩題：箜篌謠
篇目：謠辭一，三十三首之二十九
朝代：不詳
作者：不詳
卷別：卷八十七：雜歌謠辭五
詩文：結交在相得，骨肉何必親。甘言無忠實，世薄多蘇秦。從風暫靡草，富貴上昇天。不見山巔樹，摧扤下為薪。豈甘井中泥，上出作埃塵。
---
不詳·簇拍相府蓮 (七十四首之四十一)
詩題：簇拍相府蓮
篇目：七十四首之四十一
朝代：不詳
作者：不詳
卷別：卷八十：近代曲辭二
詩文：莫以今時寵，寧無舊日恩。看花滿眼淚，不共楚王言。閨燭無人影，羅屏有夢魂。近來音耗絕，終日望應門。
---
不詳·紫極舞 (唐太清宮樂章，十一首之六)
詩題：紫極舞
篇目：唐太清宮樂章，十一首之六
朝代：不詳
作者：不詳
卷別：卷十一：郊廟歌辭十一
詩文：至道生元氣，重圓法混成。無為觀大象，沖用體常名。仙樂臨丹闕，雲車出玉京。靈符百代應，瑞節九真迎。寶運開皇極，天臨映太清。長垂一德慶，永庇萬方寧。
---
不詳·紫玉歌 (歌辭一，三十八首之二十七)
詩題：紫玉歌
篇目：歌辭一，三十八首之二十七
朝代：不詳
作者：不詳
卷別：卷八十三：雜歌謠辭一
詩題解：《樂府詩集》曰：「紫玉，吳王夫差女也。作歌詩以與韓重。」
詩文：南山有鳥，北山張羅。意欲從君，讒言孔多。悲結成疹，沒命黃壚。命之不造，冤如之何！羽族之長，名為鳳皇。一日失雄，三年感傷。雖有眾鳥，不為匹雙。故見鄙姿，逢君輝光。身遠心近，何曾暫忘。
---
不詳·終上 (唐太清宮樂章，十一首之五)
詩題：終上
篇目：唐太清宮樂章，十一首之五
朝代：不詳
作者：不詳
卷別：卷十一：郊廟歌辭十一
詩文：不宰元功，無為上聖。洪源《長發》，誕受天命。金奏迎真，瓊宮展盛。備禮周樂，垂光儲慶。
---
不詳·綠竹引 (四十四首之二十五)
詩題：綠竹引
篇目：四十四首之二十五
朝代：不詳
作者：不詳
卷別：卷六十：琴曲歌辭四
詩文：青溪綠潭潭水側，修竹嬋娟同一色。徒生仙實鳳不遊，老死空山人詎識。妙年秉願逃俗紛，歸臥嵩丘弄白雲。含情傲睨慰心目，何可一日無此君。
---
不詳·練時日 (漢郊祀歌，二十首之一)
詩題：練時日
篇目：漢郊祀歌，二十首之一
朝代：不詳
作者：不詳
卷別：卷一：郊廟歌辭一
詩文：練時日，侯有望，爇膋蕭，延四方。九重開，靈之斿，垂惠恩，鴻祜休。靈之車，結玄雲，駕飛龍，羽旄紛。靈之下，若風馬，左倉龍，右白虎。靈之來，神哉沛，先以雨，般裔裔。靈之至，慶陰陰，相放怫，震澹心。靈已坐，五音飭，虞至旦，承靈億。牲繭栗，粢盛香，尊桂酒，賓八鄉。靈安留，吟青黃，遍觀此，眺瑤堂。眾嫭並，綽奇麗，顏如荼，兆逐靡。被華文，廁霧縠，曳阿錫，佩珠玉。俠嘉夜，茝蘭芳，澹容與，獻嘉觴。
---
不詳·群臣酒行歌，三首之一 (晉朝饗樂章，七首之五)
詩題：群臣酒行歌，三首之一
篇目：晉朝饗樂章，七首之五
朝代：不詳
作者：不詳
卷別：卷十五：燕射歌辭三
詩文：劍佩儼如林，齊傾拱北心。渥恩頒美祿，《咸》《濩》聽和音。一德君臣合，重瞳日月臨。歌時兼樂聖，唯待贊泥金。
---
不詳·群臣酒行歌，三首之三 (晉朝饗樂章，七首之七)
詩題：群臣酒行歌，三首之三
篇目：晉朝饗樂章，七首之七
朝代：不詳
作者：不詳
卷別：卷十五：燕射歌辭三
詩文：令節陳高會，群臣侍御筵。玉墀留愛景，金殿藹祥煙。振鷺涵天澤，靈禽下樂懸。聖朝無一事，何處讓堯年。
---
不詳·群臣酒行歌，三首之二 (晉朝饗樂章，七首之六)
詩題：群臣酒行歌，三首之二
篇目：晉朝饗樂章，七首之六
朝代：不詳
作者：不詳
卷別：卷十五：燕射歌辭三
詩文：萬國咸歸禹，千官共祝堯。拜恩瞻鳳扆，傾耳聽《雲》《韶》。運啟金行遠，時和玉燭調。酒酣齊抃舞，同賀聖明朝。
---
不詳·羽音 (隋五郊歌，五首之五)
詩題：羽音
篇目：隋五郊歌，五首之五
朝代：不詳
作者：不詳
卷別：卷四：郊廟歌辭四
詩文：玄英啟候，冥陵初起。虹藏於天，雉化於水。嚴關重閉，星迴日窮。黃鍾動律，廣莫生風。玄樽示本，天產惟質。恩覃外區，福流京室。
---
不詳·翳樂，三首之一 (西曲歌下，一百七首之四十七)
詩題：翳樂，三首之一
篇目：西曲歌下，一百七首之四十七
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《翳樂》一曲，倚歌二曲。舊舞十六人，梁八人。」
詩文：人生歡愛時，少年新得意。一旦不相見，輒作煩冤思。
---
不詳·翳樂，三首之三 (西曲歌下，一百七首之四十九)
詩題：翳樂，三首之三
篇目：西曲歌下，一百七首之四十九
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《翳樂》一曲，倚歌二曲。舊舞十六人，梁八人。」
詩文：人言揚州樂，揚州信自樂。總角諸少年，歌舞自相逐。
---
不詳·翳樂，三首之二 (西曲歌下，一百七首之四十八)
詩題：翳樂，三首之二
篇目：西曲歌下，一百七首之四十八
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《翳樂》一曲，倚歌二曲。舊舞十六人，梁八人。」
詩文：陽春二三月，相將舞翳樂。曲曲隨時變，持許豔郎目。
---
不詳·肅和 (唐五郊樂章，二十首之二)
詩題：肅和
篇目：唐五郊樂章，二十首之二
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：眇眇方輿，蒼蒼圓蓋。至哉樞紐，宅中圖大。氣調四序，風和萬籟。祚我明德，時雍道泰。
---
不詳·肅和 (唐五郊樂章，二十首之六)
詩題：肅和
篇目：唐五郊樂章，二十首之六
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：玄鳥司春，蒼龍登歲。節物變柳，光風轉蕙。瑤席降神，朱絃饗帝。誠備祝嘏，禮殫珪幣。
---
不詳·肅和 (唐五郊樂章，二十首之十八)
詩題：肅和
篇目：唐五郊樂章，二十首之十八
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：律周玉琯，星回金度。次極陽烏，紀窮陰兔。火林霰雪，陽泉凝沍。八蜡已登，三農息務。
---
不詳·肅和 (唐五郊樂章，二十首之十四)
詩題：肅和
篇目：唐五郊樂章，二十首之十四
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：金行在節，素靈居正。氣肅霜嚴，林凋草勁。豺祭隼擊，潦收川鏡。九穀已登，萬箱流詠。
---
不詳·肅和 (唐享太廟樂章，十一首之二)
詩題：肅和
篇目：唐享太廟樂章，十一首之二
朝代：不詳
作者：不詳
卷別：卷十：郊廟歌辭十
詩序：登歌酌鬯
詩文：大哉至德，允茲明聖。格于上下，聿遵誠敬。嘉樂斯登，鳴球以詠。神其降止，式隆景命。
---
不詳·肅和 (唐享太廟樂章，十四首之十三)
詩題：肅和
篇目：唐享太廟樂章，十四首之十三
朝代：不詳
作者：不詳
卷別：卷十：郊廟歌辭十
詩序：皇后撤俎
詩文：月禮已周，雲和將變。爰獻其醑，載遷其奠。明德逾隆，非馨是薦。澤霑動植，仁覃宇縣。
---
不詳·肅和 (唐享隱太子廟樂章，五首之二)
詩題：肅和
篇目：唐享隱太子廟樂章，五首之二
朝代：不詳
作者：不詳
卷別：卷十一：郊廟歌辭十一
詩序：登歌奠于帛
詩文：歲肇春宗，乾開震長。瑤山既寂，戾園斯享。玉肅其事，物昭其象。絃誦成風，笙歌合響。
---
不詳·肅和 (唐夕月樂章，三首之一)
詩題：肅和
篇目：唐夕月樂章，三首之一
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：測妙為神，通微曰聖。坎祀貽則，郊禋展敬。璧薦登光，金歌動映。以載嘉德，以流曾慶。
---
不詳·肅和 (唐明堂樂章，三首之一)
詩題：肅和
篇目：唐明堂樂章，三首之一
朝代：不詳
作者：不詳
卷別：卷五：郊廟歌辭五
詩序：登歌奠玉帛
詩文：象天御宇，乘時布政。嚴配申虔，宗禋展敬。樽罍盈列，樹羽交映。玉幣通誠，祚隆皇聖。
---
不詳·肅和 (唐昭德皇后廟樂章，九首之二)
詩題：肅和
篇目：唐昭德皇后廟樂章，九首之二
朝代：不詳
作者：不詳
卷別：卷十一：郊廟歌辭十一
詩序：登歌酌鬯
詩文：誠心達，娛樂分。升蕭膋，鬱氛氳。茅既縮，鬯既薰。后來思，福如雲。
---
不詳·肅和 (唐朝日樂章，三首之一)
詩題：肅和
篇目：唐朝日樂章，三首之一
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：惟聖格天，惟明饗日。帝郊肆類，王宮戒吉。珪奠春舒，鍾歌曉溢。禮云克備，斯文有秩。
---
不詳·肅和 (唐祀九宮貴神樂章，十五首之八)
詩題：肅和
篇目：唐祀九宮貴神樂章，十五首之八
朝代：不詳
作者：不詳
卷別：卷六：郊廟歌辭六
詩序：登歌
詩文：歌工既奏，神位既秩。天符眾星，運行太一。聲和十管，氣應中律。肅肅明廷，介茲元吉。
---
不詳·肅和 (唐祀九宮貴神樂章，十五首之十四)
詩題：肅和
篇目：唐祀九宮貴神樂章，十五首之十四
朝代：不詳
作者：不詳
卷別：卷六：郊廟歌辭六
詩序：登歌撤豆
詩文：精意嚴恭，明祠豐潔。獻酬既備，俎豆斯撤。日麗天儀，風和樂節。事光祀典，福覃有截。
---
不詳·肅和 (唐祀圓丘樂章，八首之三)
詩題：肅和
篇目：唐祀圓丘樂章，八首之三
朝代：不詳
作者：不詳
卷別：卷四：郊廟歌辭四
詩序：登歌奠玉帛
詩文：闓陽播氣，甄曜垂明。有赫圓宰，深仁曲成。日麗蒼璧，煙開紫營。聿遵虔享，式降鴻禎。
---
不詳·肅和 (唐祀圓丘樂章，十一首之三)
詩題：肅和
篇目：唐祀圓丘樂章，十一首之三
朝代：不詳
作者：不詳
卷別：卷五：郊廟歌辭五
詩序：登歌奠玉帛
詩文：止奏潛聆，登儀宿囀。太玉躬奉，參鍾首奠。簠簋聿昇，犧牲遞薦。昭事顒若，存存以俔。
---
不詳·肅和 (唐祀昊天樂章，十首之四)
詩題：肅和
篇目：唐祀昊天樂章，十首之四
朝代：不詳
作者：不詳
卷別：卷五：郊廟歌辭五
詩序：登歌
詩文：悠哉廣覆，大矣曲成。九玄著象，七曜甄明。珪璧是奠，醞酎斯盈。作樂崇德，爰暢《咸》《英》。
---
不詳·肅和 (唐祭方丘樂章，五首之二)
詩題：肅和
篇目：唐祭方丘樂章，五首之二
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：至矣坤德，皇哉地祇。開元統紐，合大承規。九宮肅列，六典相儀。永言配命，長保無虧。
---
不詳·肅和 (唐蜡百神樂章，三首之一)
詩題：肅和
篇目：唐蜡百神樂章，三首之一
朝代：不詳
作者：不詳
卷別：卷六：郊廟歌辭六
詩序：登歌奠玉帛
詩文：序迫歲陰，日躔星紀。爰稽茂典，聿崇清祀。綺幣霞舒，瑞珪虹起。百禮垂裕，萬靈薦祉。
---
不詳·肅和 (唐雩祀樂章，三首之一)
詩題：肅和
篇目：唐雩祀樂章，三首之一
朝代：不詳
作者：不詳
卷別：卷五：郊廟歌辭五
詩序：登歌奠玉帛
詩文：朱鳥開辰，蒼龍啟映。大帝昭饗，群生展敬。禮備懷柔，功宣舞詠。旬液應序，年祥叶慶。
---
不詳·肅雍舞 (周宗廟樂舞辭，十四首之三)
詩題：肅雍舞
篇目：周宗廟樂舞辭，十四首之三
朝代：不詳
作者：不詳
卷別：卷十二：郊廟歌辭十二
詩序：信祖室
詩文：周道載興，象日之明。萬邦咸慶，百穀用成。於穆聖祖，祗薦鴻名。祀于廟社，陳其犧牲。進旅退旅，皇舞之形。一倡三嘆，朱弦之聲。以妥以侑，既和且平。至誠潛達，介福攸寧。
---
不詳·肅順 (周宗廟樂舞辭，十四首之一)
詩題：肅順
篇目：周宗廟樂舞辭，十四首之一
朝代：不詳
作者：不詳
卷別：卷十二：郊廟歌辭十二
詩序：降神
詩文：我后至孝，祗謁祖先。仰瞻廟貌，夙設宮縣。朱弦疏越，羽舞回旋。神其來格，明祀惟虔。
---
不詳·肅順 (周宗廟樂舞辭，十四首之十四)
詩題：肅順
篇目：周宗廟樂舞辭，十四首之十四
朝代：不詳
作者：不詳
卷別：卷十二：郊廟歌辭十二
詩序：送神
詩文：樂奏四順，福受萬年。神歸碧天，庭餘瑞煙。
---
不詳·肆夏 (北齊元會大饗歌，十首之一)
詩題：肆夏
篇目：北齊元會大饗歌，十首之一
朝代：不詳
作者：不詳
卷別：卷十四：燕射歌辭二
詩序：賓入門
詩文：昊蒼眷命，興王統天。業高帝始，道邈皇先。禮成化穆，樂合風宣。賓朝荒夏，揚對穹玄。
---
不詳·肆夏 (北齊元會大饗歌，十首之六)
詩題：肆夏
篇目：北齊元會大饗歌，十首之六
朝代：不詳
作者：不詳
卷別：卷十四：燕射歌辭二
詩序：王公奠璧
詩文：萬方咸暨，三揖以申。垂旒馮玉，五瑞交陳。拜稽有章，升降有節。聖皇負扆，虞、唐比烈。
---
不詳·肆夏 (隋元會大饗歌，十一首之二)
詩題：肆夏
篇目：隋元會大饗歌，十一首之二
朝代：不詳
作者：不詳
卷別：卷十五：燕射歌辭三
詩序：皇太子出入
詩文：惟熙帝載，式固王猷。體乾建本，是曰孟侯。馳道美漢，寢門稱周。德心既廣，道業惟優。傅保斯導，賢才與遊。瑜玉發響，畫輪停輈。皇基方峻，匕鬯恆休。
---
不詳·肆夏樂 (北齊享廟樂辭，十八首之一)
詩題：肆夏樂
篇目：北齊享廟樂辭，十八首之一
朝代：不詳
作者：不詳
卷別：卷九：郊廟歌辭九
詩序：群臣出入
詩文：霜淒雨暢，烝哉帝心。有敬其祀，肅事惟歆。昭昭車服，濟濟衣簪。鞠躬貢酎，罄折奉琛。差以五列，和以八音。式祗王度，如玉如金。
---
不詳·肆夏樂 (北齊南郊樂歌，十三首之一)
詩題：肆夏樂
篇目：北齊南郊樂歌，十三首之一
朝代：不詳
作者：不詳
卷別：卷三：郊廟歌辭三
詩序：群臣入門
詩文：肇應靈序，奄字黎人。乃朝萬國，爰徵百神。祗展方望，幽顯咸臻。禮崇聲協，贄列珪陳。翼差鱗次，端笏垂紳。來趨動色，式贊天人。
---
不詳·肆夏樂 (北齊明堂樂歌，十一首之一)
詩題：肆夏樂
篇目：北齊明堂樂歌，十一首之一
朝代：不詳
作者：不詳
卷別：卷三：郊廟歌辭三
詩序：群臣入門
詩文：國陽崇祀，嚴恭有聞。荒華胥暨，樂我大君。冕瑞有列，禽帛載敘。群后師師，威儀容與。執禮辨物，司樂考章。率由靡墜，休有烈光。
---
不詳·肆夏樂 (齊太廟樂歌，二十一首之十五)
詩題：肆夏樂
篇目：齊太廟樂歌，二十一首之十五
朝代：不詳
作者：不詳
卷別：卷九：郊廟歌辭九
詩序：送神
詩文：禮既升，樂以愉。昭序溢，幽饗餘。人祇鬯，敬孝敷。神光動，靈駕翔。芬九垓，鏡八鄉。福無屆，祚無疆。
---
不詳·胡渭州，二首之一 (七十四首之十三)
詩題：胡渭州，二首之一
篇目：七十四首之十三
朝代：不詳
作者：不詳
卷別：卷八十：近代曲辭二
詩題解：《樂苑》曰：「《胡渭州》，商謂曲也。」
詩文：亭亭孤月照行舟，寂寂長江萬里流。鄉國不知何處是，雲山漫漫使人愁。
---
不詳·胡渭州，二首之二 (七十四首之十四)
詩題：胡渭州，二首之二
篇目：七十四首之十四
朝代：不詳
作者：不詳
卷別：卷八十：近代曲辭二
詩題解：《樂苑》曰：「《胡渭州》，商謂曲也。」
詩文：楊柳千尋色，桃花一苑芳。風吹入簾里，唯有惹衣香。
---
不詳·舒和 (唐五郊樂章，二十首之二十)
詩題：舒和
篇目：唐五郊樂章，二十首之二十
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：執籥持羽初終曲，朱干玉鏚始分行。《七德》《九功》咸已暢，明靈降福具穰穰。
---
不詳·舒和 (唐五郊樂章，二十首之八)
詩題：舒和
篇目：唐五郊樂章，二十首之八
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：笙歌籥舞屬年韶，鷺鼓鳧鍾展時豫。《調露》初迎綺春節，《承雲》遽踐蒼霄馭。
---
不詳·舒和 (唐五郊樂章，二十首之十二)
詩題：舒和
篇目：唐五郊樂章，二十首之十二
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：千里溫風飄絳羽，十枝炎景媵朱干。陳觴薦俎歌三獻，拊石摐金會七盤。
---
不詳·舒和 (唐五郊樂章，二十首之十六)
詩題：舒和
篇目：唐五郊樂章，二十首之十六
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：璿儀氣爽驚緹籥，玉呂灰飛含素商。鳴鞞奏管芳羞薦，會舞安歌葆眊揚。
---
不詳·舒和 (唐五郊樂章，二十首之四)
詩題：舒和
篇目：唐五郊樂章，二十首之四
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：御徵乘宮出郊甸，安歌率舞遞將迎。自有《雲門》符帝賞，猶持雷鼓答天成。
---
不詳·舒和 (唐享太廟樂章，十一首之九)
詩題：舒和
篇目：唐享太廟樂章，十一首之九
朝代：不詳
作者：不詳
卷別：卷十：郊廟歌辭十
詩序：送文舞迎武舞
詩文：聖敬通神光七廟，靈心薦祚和萬方。嚴禋克配鴻基遠，明德惟馨鳳曆昌。
---
不詳·舒和 (唐享隱太子廟樂章，五首之四)
詩題：舒和
篇目：唐享隱太子廟樂章，五首之四
朝代：不詳
作者：不詳
卷別：卷十一：郊廟歌辭十一
詩序：送文舞迎武舞
詩文：三縣已判歌鍾列，六佾將開羽鏚分。尚想燕飛來蔽日，終疑鶴影降凌雲。
---
不詳·舒和 (唐夕月樂章，三首之三)
詩題：舒和
篇目：唐夕月樂章，三首之三
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：合吹八風金奏動，分容萬舞玉鞘驚。詞昭茂典光前烈，夕曜乘功表盛明。
---
不詳·舒和 (唐明堂樂章，三首之三)
詩題：舒和
篇目：唐明堂樂章，三首之三
朝代：不詳
作者：不詳
卷別：卷五：郊廟歌辭五
詩序：送文舞迎武舞
詩文：御扆合宮承寶曆，席圖重館奉明靈。偃武修文九圍泰，沉烽靜柝八荒寧。
---
不詳·舒和 (唐昭德皇后廟樂章，九首之六)
詩題：舒和
篇目：唐昭德皇后廟樂章，九首之六
朝代：不詳
作者：不詳
卷別：卷十一：郊廟歌辭十一
詩序：送文舞迎武舞
詩文：金枝羽部徹清歌，瑤堂肅穆笙磬羅。諧音遍響合明意，萬類昭融靈應多。
---
不詳·舒和 (唐朝日樂章，三首之三)
詩題：舒和
篇目：唐朝日樂章，三首之三
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：崇牙樹羽延《調露》，旋宮扣律掩《承雲》。誕敷懿德昭神武，載集豐功表睿文。
---
不詳·舒和 (唐祀九宮貴神樂章，十五首之十二)
詩題：舒和
篇目：唐祀九宮貴神樂章，十五首之十二
朝代：不詳
作者：不詳
卷別：卷六：郊廟歌辭六
詩序：退文舞迎武舞
詩文：羽籥既闋干戚陳，八音克諧六變新。愉貴神兮般以樂，保皇祚兮萬斯春。
---
不詳·舒和 (唐祀圓丘樂章，八首之六)
詩題：舒和
篇目：唐祀圓丘樂章，八首之六
朝代：不詳
作者：不詳
卷別：卷四：郊廟歌辭四
詩序：送文舞迎武舞
詩文：疊璧凝影皇壇路，編珠流彩帝郊前。已奏黃鍾歌大呂，還符寶曆祚昌年。
---
不詳·舒和 (唐祀圓丘樂章，十一首之八)
詩題：舒和
篇目：唐祀圓丘樂章，十一首之八
朝代：不詳
作者：不詳
卷別：卷五：郊廟歌辭五
詩序：送文舞迎武舞
詩文：祝史正辭，人神慶叶。福以德昭，享以誠接。六藝云備，百禮斯浹。祀事孔明，祚流萬葉。
---
不詳·舒和 (唐祀昊天樂章，十首之九)
詩題：舒和
篇目：唐祀昊天樂章，十首之九
朝代：不詳
作者：不詳
卷別：卷五：郊廟歌辭五
詩序：送文舞迎武舞
詩文：已陳粢盛敷嚴祀，更奏笙鏞協雅聲。瓊圖寶曆欣寧謐，晏俗淳風樂太平。
---
不詳·舒和 (唐祭方丘樂章，五首之四)
詩題：舒和
篇目：唐祭方丘樂章，五首之四
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：玉幣牲牷分薦享，羽旄干鏚遞成容。一德惟寧兩儀泰，三材保合四時邕。
---
不詳·舒和 (唐蜡百神樂章，三首之三)
詩題：舒和
篇目：唐蜡百神樂章，三首之三
朝代：不詳
作者：不詳
卷別：卷六：郊廟歌辭六
詩序：送文舞迎武舞
詩文：經緯兩儀文化洽，削平方域武功成。瑤絃自樂乾坤泰，玉鏚長歡區縣寧。
---
不詳·舒和 (唐雩祀樂章，三首之三)
詩題：舒和
篇目：唐雩祀樂章，三首之三
朝代：不詳
作者：不詳
卷別：卷五：郊廟歌辭五
詩序：送文舞迎武舞
詩文：鳳曲登歌調令序，龍雩集舞泛祥風。彩旞雲迴昭睿德，朱干電發表神功。
---
不詳·舞歌 (梁小廟樂歌，二首之一)
詩題：舞歌
篇目：梁小廟樂歌，二首之一
朝代：不詳
作者：不詳
卷別：卷九：郊廟歌辭九
詩文：閟宮肅肅，清廟濟濟。於穆夫人，固天攸啟。祚我梁德，膺斯盛禮。文㮰達嚮，重檐丹陛。飾我俎彝，潔我粢盛。躬事奠饗，推尊盡敬。悠悠萬國，具承茲慶。大孝追遠，兆庶攸詠。
---
不詳·艾如張曲 (宋鼓吹鐃歌，三首之三)
詩題：艾如張曲
篇目：宋鼓吹鐃歌，三首之三
朝代：不詳
作者：不詳
卷別：卷十九：鼓吹曲辭四
詩文：幾令吾呼歷舍居執來隨咄武子邪令烏銜針相風其右其右○幾令吾呼群議破葫執來隨吾咄武子邪令烏今烏今腦入海相風及後○幾令吾呼無公赫吾執來隨吾咄武子邪令烏無公赫吾婮立諸布始布
---
不詳·苻堅初童謠 (謠辭三，五十一首之十二)
詩題：苻堅初童謠
篇目：謠辭三，五十一首之十二
朝代：不詳
作者：不詳
卷別：卷八十九：雜歌謠辭七
詩題解：《晉書·五行志》曰：「苻堅初有此童謠，及堅敗於淝水，為姚萇所殺，在偽位凡三十年。」
詩文：阿堅連牽三十年，後若欲敗時，當在江湖邊。
---
不詳·苻堅時童謠 (謠辭三，五十一首之十三)
詩題：苻堅時童謠
篇目：謠辭三，五十一首之十三
朝代：不詳
作者：不詳
卷別：卷八十九：雜歌謠辭七
詩題解：《晉書·載記》曰：「苻堅強盛時有此童謠。堅聞而惡之，每征伐，戒軍候云：『有新城者避之。』後因壽春之敗，其國大亂，竟死於新平佛寺。」《五行志》曰：「時復有謠云：『魚羊田斗當滅秦。』識者以為魚羊，鮮也。田斗，卑也。堅自號秦，言滅之者鮮卑也。其群臣諫堅，令盡誅鮮卑，堅不從。及淮南敗還，初為慕容沖所攻，又為姚萇所殺，身死國滅云。」
詩文：河水清復清，苻詔死新城。
---
不詳·苻堅時長安歌 (歌辭五，十四首之八)
詩題：苻堅時長安歌
篇目：歌辭五，十四首之八
朝代：不詳
作者：不詳
卷別：卷八十七：雜歌謠辭五
詩題解：《晉書·載記》曰：「苻堅既滅燕，慕容沖姊偽清河公主年十四，有殊色，堅納之，寵冠後庭。沖年十二，亦有龍陽之資，堅又幸之。姊弟專寵，宮人莫進。長安歌之，咸懼為亂。王猛切諫，堅乃出沖，後竟為沖所敗。」
詩文：一雌復不雄，雙飛入紫宮。
---
不詳·苻堅時長安謠 (謠辭三，五十一首之十一)
詩題：苻堅時長安謠
篇目：謠辭三，五十一首之十一
朝代：不詳
作者：不詳
卷別：卷八十九：雜歌謠辭七
詩題解：《晉書·載記》曰：「苻堅時長安有此謠。堅以鳳皇非梧桐不棲，非竹實不食，乃植桐竹數十萬株于阿房城以待之。後堅為慕容沖所敗，入止阿房城焉。鳳皇，沖小字也。」
詩文：鳳皇鳳皇止阿房。
---
不詳·范史雲歌 (歌辭三，四十四首之十一)
詩題：范史雲歌
篇目：歌辭三，四十四首之十一
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「范冉，字史雲。桓帝時為萊蕪長，遭母喪不到官。後於梁沛間，徒行敝服，賣卜於市。遭黨人禁錮，遂推鹿車，載妻子，捃拾自資。或寓息客廬，或依宿樹陰，如此十餘年，乃治草堂而居焉。所止單漏，有時絕粒，閭里歌之。及黨禁解，為三府所辟，乃應司空命。」冉或作丹。
詩文：甑中生塵范史雲，釜中生魚范萊蕪。
---
不詳·莫愁樂，二首之一 (西曲歌中，八十首之二十五)
詩題：莫愁樂，二首之一
篇目：西曲歌中，八十首之二十五
朝代：不詳
作者：不詳
卷別：卷四十八：清商曲辭五
詩題解：《唐書·樂志》曰：「《莫愁樂》者，出於石城樂。石城有女子名莫愁，善歌謠，石城樂和中復有忘愁聲，因有此歌。」《古今樂錄》曰：「《莫愁樂》亦云蠻樂，舊舞十六人，梁八人。」《樂府解題》曰：「古歌亦有莫愁，洛陽女，與此不同。」
詩文：莫愁在何處，莫愁石城西。艇子打兩槳，催送莫愁來。
---
不詳·莫愁樂，二首之二 (西曲歌中，八十首之二十六)
詩題：莫愁樂，二首之二
篇目：西曲歌中，八十首之二十六
朝代：不詳
作者：不詳
卷別：卷四十八：清商曲辭五
詩題解：《唐書·樂志》曰：「《莫愁樂》者，出於石城樂。石城有女子名莫愁，善歌謠，石城樂和中復有忘愁聲，因有此歌。」《古今樂錄》曰：「《莫愁樂》亦云蠻樂，舊舞十六人，梁八人。」《樂府解題》曰：「古歌亦有莫愁，洛陽女，與此不同。」
詩文：聞歡下揚州，相送楚山頭。探手抱腰看，江水斷不流。
---
不詳·華容夫人歌 (歌辭三，四十四首之四)
詩題：華容夫人歌
篇目：歌辭三，四十四首之四
朝代：不詳
作者：不詳
卷別：卷八十五：雜歌謠辭三
詩文：髮紛紛兮窴渠，骨籍籍兮亡居。母求死子兮，妻求死夫。裴回兩渠間兮，君子獨安居！
---
不詳·華山畿，二十五首之一 (清商曲辭三，一百三十四首之十六)
詩題：華山畿，二十五首之一
篇目：清商曲辭三，一百三十四首之十六
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：華山畿，君既為儂死，獨生為誰施。歡若見憐時，棺木為儂開。
---
不詳·華山畿，二十五首之七 (清商曲辭三，一百三十四首之二十二)
詩題：華山畿，二十五首之七
篇目：清商曲辭三，一百三十四首之二十二
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：啼著曙，淚落枕將浮，身沈被流去。
---
不詳·華山畿，二十五首之三 (清商曲辭三，一百三十四首之十八)
詩題：華山畿，二十五首之三
篇目：清商曲辭三，一百三十四首之十八
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：夜相思，投壺不停箭，憶歡作嬌時。
---
不詳·華山畿，二十五首之九 (清商曲辭三，一百三十四首之二十四)
詩題：華山畿，二十五首之九
篇目：清商曲辭三，一百三十四首之二十四
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：別後常相思，頓書千丈闕，題碑無罷時。
---
不詳·華山畿，二十五首之二 (清商曲辭三，一百三十四首之十七)
詩題：華山畿，二十五首之二
篇目：清商曲辭三，一百三十四首之十七
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：聞歡大養蠶，定得幾許絲。所得何足言，奈何黑瘦為？
---
不詳·華山畿，二十五首之二十 (清商曲辭三，一百三十四首之三十五)
詩題：華山畿，二十五首之二十
篇目：清商曲辭三，一百三十四首之三十五
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：奈何許，天下何人限，慊慊只為汝。
---
不詳·華山畿，二十五首之二十一 (清商曲辭三，一百三十四首之三十六)
詩題：華山畿，二十五首之二十一
篇目：清商曲辭三，一百三十四首之三十六
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：郎情難可道，歡行豆挾心，見荻多欲繞。
---
不詳·華山畿，二十五首之二十三 (清商曲辭三，一百三十四首之三十八)
詩題：華山畿，二十五首之二十三
篇目：清商曲辭三，一百三十四首之三十八
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：夜相思，風吹窗簾動，言是所歡來。
---
不詳·華山畿，二十五首之二十二 (清商曲辭三，一百三十四首之三十七)
詩題：華山畿，二十五首之二十二
篇目：清商曲辭三，一百三十四首之三十七
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：松上蘿，願君如行雲，時時見經過。
---
不詳·華山畿，二十五首之二十五 (清商曲辭三，一百三十四首之四十)
詩題：華山畿，二十五首之二十五
篇目：清商曲辭三，一百三十四首之四十
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：腹中如亂絲，憒憒適得去，愁毒已復來。
---
不詳·華山畿，二十五首之二十四 (清商曲辭三，一百三十四首之三十九)
詩題：華山畿，二十五首之二十四
篇目：清商曲辭三，一百三十四首之三十九
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：長鳴雞，誰知儂念汝，獨向空中啼。
---
不詳·華山畿，二十五首之五 (清商曲辭三，一百三十四首之二十)
詩題：華山畿，二十五首之五
篇目：清商曲辭三，一百三十四首之二十
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：未敢便相許，夜聞儂家論，不持儂與汝。
---
不詳·華山畿，二十五首之八 (清商曲辭三，一百三十四首之二十三)
詩題：華山畿，二十五首之八
篇目：清商曲辭三，一百三十四首之二十三
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：將懊惱，石闕晝夜題，碑淚常不燥。
---
不詳·華山畿，二十五首之六 (清商曲辭三，一百三十四首之二十一)
詩題：華山畿，二十五首之六
篇目：清商曲辭三，一百三十四首之二十一
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：懊惱不堪止，上床解要繩，自經屏風裏。
---
不詳·華山畿，二十五首之十 (清商曲辭三，一百三十四首之二十五)
詩題：華山畿，二十五首之十
篇目：清商曲辭三，一百三十四首之二十五
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：奈何許，所歡不在間，嬌笑向誰緒。
---
不詳·華山畿，二十五首之十一 (清商曲辭三，一百三十四首之二十六)
詩題：華山畿，二十五首之十一
篇目：清商曲辭三，一百三十四首之二十六
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：隔津嘆，牽牛語織女，離淚溢河漢。
---
不詳·華山畿，二十五首之十七 (清商曲辭三，一百三十四首之三十二)
詩題：華山畿，二十五首之十七
篇目：清商曲辭三，一百三十四首之三十二
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：不能久長離，中夜憶歡時，抱被空中啼。
---
不詳·華山畿，二十五首之十三 (清商曲辭三，一百三十四首之二十八)
詩題：華山畿，二十五首之十三
篇目：清商曲辭三，一百三十四首之二十八
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：著處多遇羅，的的往年少，豔情何能多。
---
不詳·華山畿，二十五首之十九 (清商曲辭三，一百三十四首之三十四)
詩題：華山畿，二十五首之十九
篇目：清商曲辭三，一百三十四首之三十四
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：相送勞勞渚，長江不應滿，是儂淚成許。
---
不詳·華山畿，二十五首之十二 (清商曲辭三，一百三十四首之二十七)
詩題：華山畿，二十五首之十二
篇目：清商曲辭三，一百三十四首之二十七
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：啼相憶，淚如漏刻水，晝夜流不息。
---
不詳·華山畿，二十五首之十五 (清商曲辭三，一百三十四首之三十)
詩題：華山畿，二十五首之十五
篇目：清商曲辭三，一百三十四首之三十
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：一坐復一起，黃昏人定後，許時不來已。
---
不詳·華山畿，二十五首之十八 (清商曲辭三，一百三十四首之三十三)
詩題：華山畿，二十五首之十八
篇目：清商曲辭三，一百三十四首之三十三
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：腹中如湯灌，肝腸寸寸斷，教儂底聊賴。
---
不詳·華山畿，二十五首之十六 (清商曲辭三，一百三十四首之三十一)
詩題：華山畿，二十五首之十六
篇目：清商曲辭三，一百三十四首之三十一
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：摩可儂，巷巷相羅截，終當不置汝。
---
不詳·華山畿，二十五首之十四 (清商曲辭三，一百三十四首之二十九)
詩題：華山畿，二十五首之十四
篇目：清商曲辭三，一百三十四首之二十九
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：無故相然我，路絕行人斷，夜夜故望汝。
---
不詳·華山畿，二十五首之四 (清商曲辭三，一百三十四首之十九)
詩題：華山畿，二十五首之四
篇目：清商曲辭三，一百三十四首之十九
朝代：不詳
作者：不詳
卷別：卷四十六：清商曲辭三
詩題解：《古今樂錄》曰：「《華山畿》者，宋少帝時懊惱一曲，亦變曲也。少帝時，南徐一士子，從華山畿往雲陽。見客舍有女子年十八九，悅之無因，遂感心疾。母問其故，具以啟母。母為至華山尋訪，見女具說聞感之因。脫蔽膝令母密置其席下臥之，當已。少日果差。忽舉席見蔽膝而抱持，遂吞食而死。氣欲絕，謂母曰：『葬時車載，從華山度。』母從其意。比至女門，牛不肯前，打拍不動。女曰：『且待須臾。』妝點沐浴，既而出。歌曰：『華山畿，君既為儂死，獨活為誰施？歡若見憐時，棺木為儂開。』棺應聲開，女透入棺，家人叩打，無如之何，乃合葬，呼曰神女冢。」
詩文：開門枕水渚，三刀治一魚，歷亂傷殺汝。
---
不詳·華爗爗 (漢郊祀歌，二十首之十六)
詩題：華爗爗
篇目：漢郊祀歌，二十首之十六
朝代：不詳
作者：不詳
卷別：卷一：郊廟歌辭一
詩文：華爗爗，固靈根。神之斿，過天門，車千乘，敦昆侖。神之出，排玉房，周流雜，拔蘭堂。神之行，旌容容，騎沓沓，般縱縱。神之徠，泛翊翊，甘露降，慶雲集。神之揄，臨壇宇，九疑賓，夔龍舞。神安坐，翔吉時，共翊翊，合所思。神嘉虞，申貳觴，福滂洋，邁延長。沛施祐，汾之阿，揚金光，橫泰河，莽若雲，增陽波。遍臚驩，騰天歌。
---
不詳·董少平歌 (歌辭三，四十四首之八)
詩題：董少平歌
篇目：歌辭三，四十四首之八
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「董宣，字少平。光武時為洛陽令，搏擊豪強，京師號為臥虎，而歌之云。」
詩文：枹鼓不鳴董少平。
---
不詳·蓋羅縫，二首之二 (七十四首之二)
詩題：蓋羅縫，二首之二
篇目：七十四首之二
朝代：不詳
作者：不詳
卷別：卷八十：近代曲辭二
詩文：音書杜絕白狼西，桃李無顏黃鳥啼。寒雁春深歸去盡，出門腸斷草萋萋。
---
不詳·薛將軍歌 (歌辭四，四十八首之三十八)
詩題：薛將軍歌
篇目：歌辭四，四十八首之三十八
朝代：不詳
作者：不詳
卷別：卷八十六：雜歌謠辭四
詩題解：《唐書》曰：「高宗時，薛仁貴領兵擊九姓突厥於天山。時九姓有眾十餘萬，令驍健數十人逆來挑戰。仁貴發三矢，射殺三人，自餘一時下馬請降。仁貴恐為後患，並坑殺之。九姓自此衰弱，不復更為邊患，於是軍中歌之。」
詩文：將軍三箭定天山，戰士長歌入漢關。
---
不詳·虔和 (唐享太廟樂章，十四首之三)
詩題：虔和
篇目：唐享太廟樂章，十四首之三
朝代：不詳
作者：不詳
卷別：卷十：郊廟歌辭十
詩序：登歌裸鬯
詩文：禮標薦鬯，肅事祠庭。敬申如在，敢托非馨。
---
不詳·行路難，三首之一 (四十二首之四)
詩題：行路難，三首之一
篇目：四十二首之四
朝代：不詳
作者：不詳
卷別：卷八十：近代曲辭二
詩文：揚子譚經去，淮王載酒過。醉來啼鳥喚【醉來啼鳥換】，坐久落花多。
---
不詳·衛皇后歌 (歌辭二，四十七首之十八)
詩題：衛皇后歌
篇目：歌辭二，四十七首之十八
朝代：不詳
作者：不詳
卷別：卷八十四：雜歌謠辭二
詩題解：《漢書》曰：「衛子夫為皇后。弟青，貴震天下，天下歌之。」按《外戚傳》：「衛子夫為平陽主謳者。武帝祓霸上，還過平陽主。既飲，謳者進，帝獨說子夫。帝起更衣，子夫侍尚衣軒中，得幸。平陽主因奏子夫送入宮，是為衛皇后。」
詩文：生男無喜，生女無怒，獨不見衛子夫霸天下。
---
不詳·裴公歌 (歌辭四，四十八首之三十三)
詩題：裴公歌
篇目：歌辭四，四十八首之三十三
朝代：不詳
作者：不詳
卷別：卷八十六：雜歌謠辭四
詩題解：《北史》曰：「裴俠為河北郡守，躬履儉素，愛民如子。郡舊有漁獵夫三十人，以供郡守，俠曰：『以口腹役人，吾所不為也。』悉罷之。又有丁三十人，供郡守役，俠亦罷之，不以入私，並收庸為市官馬。歲時既積，馬遂成群。去職之日，一無所取。民歌之云。」
詩文：肥鮮不食，丁庸不取。裴公貞惠，為世規矩。
---
不詳·褒德 (唐韋氏褒德廟樂章，五首之三)
詩題：褒德
篇目：唐韋氏褒德廟樂章，五首之三
朝代：不詳
作者：不詳
卷別：卷十二：郊廟歌辭十二
詩序：初獻
詩文：家著累仁，門昭積善。瑤篚既列，金縣式展。
---
不詳·襄陽樂，九首之一 (西曲歌中，八十首之四十一)
詩題：襄陽樂，九首之一
篇目：西曲歌中，八十首之四十一
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：朝發襄陽城，暮至大堤宿。大堤諸女兒，花豔驚郎目。
---
不詳·襄陽樂，九首之七 (西曲歌中，八十首之四十七)
詩題：襄陽樂，九首之七
篇目：西曲歌中，八十首之四十七
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：揚州蒲鍛環，百錢兩三叢。不能買將還，空手攬抱儂。
---
不詳·襄陽樂，九首之三 (西曲歌中，八十首之四十三)
詩題：襄陽樂，九首之三
篇目：西曲歌中，八十首之四十三
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：江陵三千三，西塞陌中央。但問相隨否，何計道里長。
---
不詳·襄陽樂，九首之九 (西曲歌中，八十首之四十九)
詩題：襄陽樂，九首之九
篇目：西曲歌中，八十首之四十九
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：惡見多情歡，罷儂不相語。莫作烏集林，忽如提儂去。
---
不詳·襄陽樂，九首之二 (西曲歌中，八十首之四十二)
詩題：襄陽樂，九首之二
篇目：西曲歌中，八十首之四十二
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：上水郎擔篙，下水搖雙櫓。四角龍子幡，環環江當柱。
---
不詳·襄陽樂，九首之五 (西曲歌中，八十首之四十五)
詩題：襄陽樂，九首之五
篇目：西曲歌中，八十首之四十五
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：爛漫女蘿草，結曲繞長松。三春雖同色，歲寒非處儂。
---
不詳·襄陽樂，九首之八 (西曲歌中，八十首之四十八)
詩題：襄陽樂，九首之八
篇目：西曲歌中，八十首之四十八
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：女蘿自微薄，寄託長松表。何惜負霜死，貴得相纏繞。
---
不詳·襄陽樂，九首之六 (西曲歌中，八十首之四十六)
詩題：襄陽樂，九首之六
篇目：西曲歌中，八十首之四十六
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：黃鵠參天飛，中道鬱徘徊。腹中車輪轉，歡今定憐誰。
---
不詳·襄陽樂，九首之四 (西曲歌中，八十首之四十四)
詩題：襄陽樂，九首之四
篇目：西曲歌中，八十首之四十四
朝代：不詳
作者：不詳
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：人言襄陽樂，樂作非儂處。乘星冒風流，還儂揚州去。
---
不詳·西園遊上才 (四十八首之八)
詩題：西園遊上才
篇目：四十八首之八
朝代：不詳
作者：不詳
卷別：卷七十四：雜曲歌辭十四
詩題解：沈約《詠月》詩曰：「月華臨靜夜，夜靜滅氛埃。方暉竟戶入，圓影隙中來。高樓切思婦，西園遊上才。」因以為題也。
詩文：西園遊上才，清夜可徘徊。月桂臨樽上，山雲影蓋來。飛花隨燭度，疏葉向帷開。當軒顧應、阮，還覺賤鄒、枚。
---
不詳·西顥 (漢郊祀歌，二十首之五)
詩題：西顥
篇目：漢郊祀歌，二十首之五
朝代：不詳
作者：不詳
卷別：卷一：郊廟歌辭一
詩文：西顥沆碭，秋氣肅殺，含秀垂穎，續舊不廢。姦偽不萌，妖孽伏息，隅辟越遠，四貉鹹服。既畏茲威，惟慕純德，附而不驕，正心翊翊。
---
不詳·觀成舞 (周宗廟樂舞辭，十四首之六)
詩題：觀成舞
篇目：周宗廟樂舞辭，十四首之六
朝代：不詳
作者：不詳
卷別：卷十二：郊廟歌辭十二
詩序：慶祖室
詩文：穆穆王國，奕奕神功。毖祀載展，明德有融。彝樽斯滿，簠簋斯豐。紛絺旄羽，鏘洋磬鐘。或昇或降，克和克同。孔惠之禮，必肅之容。錫以純嘏，祚其允恭。神保是饗，萬世無窮。
---
不詳·角音 (隋五郊歌，五首之一)
詩題：角音
篇目：隋五郊歌，五首之一
朝代：不詳
作者：不詳
卷別：卷四：郊廟歌辭四
詩文：震宮初動，木德惟仁。龍精戒旦，鳥曆司春。陽光煦物，溫風先導。巖處載驚，膏田已冒。犧牲豐潔，金石和聲。懷柔備禮，明德惟馨。
---
不詳·誠中謠 (謠辭一，三十三首之六)
詩題：誠中謠
篇目：謠辭一，三十三首之六
朝代：不詳
作者：不詳
卷別：卷八十七：雜歌謠辭五
詩題解：《後漢書》曰：「前世長安《城中謠》，言改政移風，必有其本，上之所好，下必甚焉。」
詩文：城中好高髻，四方高一尺。城中好廣眉，四方且半額。城中好大袖，四方全匹帛。
---
不詳·誠和 (唐享隱太子廟樂章，五首之一)
詩題：誠和
篇目：唐享隱太子廟樂章，五首之一
朝代：不詳
作者：不詳
卷別：卷十一：郊廟歌辭十一
詩序：迎神、送神
詩文：道閟鶴關，運纏鳩里。門集大命，俾歆嘉祀。禮亞六瑚，誠殫二簋。有誠顒若，神斯戾止。
---
不詳·誠敬 (唐享太廟樂章，十四首之十二)
詩題：誠敬
篇目：唐享太廟樂章，十四首之十二
朝代：不詳
作者：不詳
卷別：卷十：郊廟歌辭十
詩序：皇后酌獻飲酒
詩文：顧惟菲質，忝位椒宮。虔奉蘋藻，肅事神宗。敢申誠潔，庶罄深衷。睟容有裕，靈享無窮。
---
不詳·諴夏 (隋先聖先師歌)
詩題：諴夏
篇目：隋先聖先師歌
朝代：不詳
作者：不詳
卷別：卷四：郊廟歌辭四
詩文：經國立訓，學重教先。《三墳》肇冊，《五典》留篇。開鑿理著，陶鑄功宣。東膠西序，春誦夏弦。芳塵載仰，祀典無騫。
---
不詳·諴夏 (隋先農歌)
詩題：諴夏
篇目：隋先農歌
朝代：不詳
作者：不詳
卷別：卷四：郊廟歌辭四
詩文：農祥晨晣，土膏初起。春原俶載，青壇致祀。斂蹕長阡，迴旌外壝。房俎飾薦，山罍沈滓。親事朱絃，躬持黛耜。恭神務穡，受釐降祉。
---
不詳·諴夏 (隋圜丘歌，八首之四)
詩題：諴夏
篇目：隋圜丘歌，八首之四
朝代：不詳
作者：不詳
卷別：卷四：郊廟歌辭四
詩序：初獻
詩文：肇禋崇祀，大報尊靈。因高盡敬，掃地推誠。六宗隨兆，五緯陪營。雲和發韻，孤竹揚清。我粢既潔，我酌惟明。元神是鑒，百祿來成。
---
不詳·諴夏 (隋感帝歌)
詩題：諴夏
篇目：隋感帝歌
朝代：不詳
作者：不詳
卷別：卷四：郊廟歌辭四
詩文：禘祖垂典，郊天有章。以春之孟，於國之陽。繭栗惟誠，陶匏斯尚。人神接禮，明幽交暢。火靈降祚，火曆載隆。烝哉帝道，赫矣皇風。
---
不詳·諴夏 (隋方丘歌，四首之三)
詩題：諴夏
篇目：隋方丘歌，四首之三
朝代：不詳
作者：不詳
卷別：卷四：郊廟歌辭四
詩序：初獻
詩文：厚載垂德，崐丘主神。陰壇吉禮，北至良辰。鑒水呈潔，牲栗表純。樽壺夕視，幣玉朝陳。群望咸秩，精靈畢臻。祚流於國，祉被於人。
---
不詳·諴夏 (隋神州歌)
詩題：諴夏
篇目：隋神州歌
朝代：不詳
作者：不詳
卷別：卷四：郊廟歌辭四
詩文：四海之內，一和之壤。地曰神州，物賴生長。咸池既降，泰折斯饗。牲牷尚黑，珪玉實兩。九宇載寧，神功克廣。
---
不詳·諴夏 (隋蜡祭歌)
詩題：諴夏
篇目：隋蜡祭歌
朝代：不詳
作者：不詳
卷別：卷四：郊廟歌辭四
詩文：四方有祀，八蜡酬功。收藏既畢，榛葛送終。使之必報，祭之斯索。三時告勞，一日為澤。神祇必來，鱗羽咸致。惟義之盡，惟仁之至。年成物阜，罷役息人。皇恩已洽，靈慶無垠。
---
不詳·諴夏 (隋雩祭歌)
詩題：諴夏
篇目：隋雩祭歌
朝代：不詳
作者：不詳
卷別：卷四：郊廟歌辭四
詩文：朱明啟候時載陽，肅若舊典延五方。嘉薦以陳盛樂奏，氣序和平資靈祐。公田既雨私亦濡，人殷俗富政化敷。
---
不詳·讀曲歌，八十九首之一 (清商曲辭三，一百三十四首之四十一)
詩題：讀曲歌，八十九首之一
篇目：清商曲辭三，一百三十四首之四十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：花釵芙蓉髻，雙鬢如浮雲。春風不知著，好來動羅裙。
---
不詳·讀曲歌，八十九首之七 (清商曲辭三，一百三十四首之四十七)
詩題：讀曲歌，八十九首之七
篇目：清商曲辭三，一百三十四首之四十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：奈何不可言，朝看莫牛跡，知是宿蹄痕。
---
不詳·讀曲歌，八十九首之七十 (清商曲辭三，一百三十四首之一百一十)
詩題：讀曲歌，八十九首之七十
篇目：清商曲辭三，一百三十四首之一百一十
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：執手與歡別，欲去情不忍。餘光照己籓，坐見離日盡。
---
不詳·讀曲歌，八十九首之七十一 (清商曲辭三，一百三十四首之一百一十一)
詩題：讀曲歌，八十九首之七十一
篇目：清商曲辭三，一百三十四首之一百一十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：種蓮長江邊，藕生黃蘗浦。必得蓮子時，流離經辛苦。
---
不詳·讀曲歌，八十九首之七十七 (清商曲辭三，一百三十四首之一百一十七)
詩題：讀曲歌，八十九首之七十七
篇目：清商曲辭三，一百三十四首之一百一十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：十期九不果，常抱懷恨生。然燈不下炷，有油那得明。
---
不詳·讀曲歌，八十九首之七十三 (清商曲辭三，一百三十四首之一百一十三)
詩題：讀曲歌，八十九首之七十三
篇目：清商曲辭三，一百三十四首之一百一十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：聞乖事難懷，況復臨別離。伏龜語石板，方作千歲碑。
---
不詳·讀曲歌，八十九首之七十九 (清商曲辭三，一百三十四首之一百一十九)
詩題：讀曲歌，八十九首之七十九
篇目：清商曲辭三，一百三十四首之一百一十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：下帷燈火盡，朗月照懷裏。無油何所苦，但令天明爾。
---
不詳·讀曲歌，八十九首之七十二 (清商曲辭三，一百三十四首之一百一十二)
詩題：讀曲歌，八十九首之七十二
篇目：清商曲辭三，一百三十四首之一百一十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：人傳我不虛，實情明把納。芙蓉萬層生，蓮子信重沓。
---
不詳·讀曲歌，八十九首之七十五 (清商曲辭三，一百三十四首之一百一十五)
詩題：讀曲歌，八十九首之七十五
篇目：清商曲辭三，一百三十四首之一百一十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：坐倚無精魂，使我生百慮。方局十七道，期會是何處？
---
不詳·讀曲歌，八十九首之七十八 (清商曲辭三，一百三十四首之一百一十八)
詩題：讀曲歌，八十九首之七十八
篇目：清商曲辭三，一百三十四首之一百一十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：自從近日來，了不相尋博。竹簾裲襠題，知子心情薄。
---
不詳·讀曲歌，八十九首之七十六 (清商曲辭三，一百三十四首之一百一十六)
詩題：讀曲歌，八十九首之七十六
篇目：清商曲辭三，一百三十四首之一百一十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：暫出白門前，楊柳可藏烏。歡作沈水香，儂作博山爐。
---
不詳·讀曲歌，八十九首之七十四 (清商曲辭三，一百三十四首之一百一十四)
詩題：讀曲歌，八十九首之七十四
篇目：清商曲辭三，一百三十四首之一百一十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：鈐盪與時競，不得尋傾慮。春風扇芳條，常念花落去。
---
不詳·讀曲歌，八十九首之三 (清商曲辭三，一百三十四首之四十三)
詩題：讀曲歌，八十九首之三
篇目：清商曲辭三，一百三十四首之四十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：紅藍與芙蓉，我色與歡敵。莫案石榴花，歷亂聽儂摘。
---
不詳·讀曲歌，八十九首之三十 (清商曲辭三，一百三十四首之七十)
詩題：讀曲歌，八十九首之三十
篇目：清商曲辭三，一百三十四首之七十
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：白門前，烏帽白帽來。白帽郎是儂，良不知烏帽郎是誰？
---
不詳·讀曲歌，八十九首之三十一 (清商曲辭三，一百三十四首之七十一)
詩題：讀曲歌，八十九首之三十一
篇目：清商曲辭三，一百三十四首之七十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：初陽正二月，草木鬱青青。躡履步前園，時物感人情。
---
不詳·讀曲歌，八十九首之三十七 (清商曲辭三，一百三十四首之七十七)
詩題：讀曲歌，八十九首之三十七
篇目：清商曲辭三，一百三十四首之七十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：百度不一回，千書信不歸。春風吹楊柳，華豔空徘徊。
---
不詳·讀曲歌，八十九首之三十三 (清商曲辭三，一百三十四首之七十三)
詩題：讀曲歌，八十九首之三十三
篇目：清商曲辭三，一百三十四首之七十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：桃花落已盡，愁思猶未央。春風難期信，託情明月光。
---
不詳·讀曲歌，八十九首之三十九 (清商曲辭三，一百三十四首之七十九)
詩題：讀曲歌，八十九首之三十九
篇目：清商曲辭三，一百三十四首之七十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：合冥過籓來，向曉開門去。歡取身上好，不為儂作慮。
---
不詳·讀曲歌，八十九首之三十二 (清商曲辭三，一百三十四首之七十二)
詩題：讀曲歌，八十九首之三十二
篇目：清商曲辭三，一百三十四首之七十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：青幡起御路，綠柳蔭馳道。歡贈玉樹箏，儂送千金寶。
---
不詳·讀曲歌，八十九首之三十五 (清商曲辭三，一百三十四首之七十五)
詩題：讀曲歌，八十九首之三十五
篇目：清商曲辭三，一百三十四首之七十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：自從別郎後，臥宿頭不舉。飛龍落藥店，骨出只為汝。
---
不詳·讀曲歌，八十九首之三十八 (清商曲辭三，一百三十四首之七十八)
詩題：讀曲歌，八十九首之三十八
篇目：清商曲辭三，一百三十四首之七十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：音信闊弦朔，方悟千里遙。朝霜語白日，知我為歡消。
---
不詳·讀曲歌，八十九首之三十六 (清商曲辭三，一百三十四首之七十六)
詩題：讀曲歌，八十九首之三十六
篇目：清商曲辭三，一百三十四首之七十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：日光沒已盡，宿鳥縱橫飛。徙倚望行雲，躞蹀待郎歸。
---
不詳·讀曲歌，八十九首之三十四 (清商曲辭三，一百三十四首之七十四)
詩題：讀曲歌，八十九首之三十四
篇目：清商曲辭三，一百三十四首之七十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：計約黃昏後，人斷猶未來。聞歡開方局，已復將誰期。
---
不詳·讀曲歌，八十九首之九 (清商曲辭三，一百三十四首之四十九)
詩題：讀曲歌，八十九首之九
篇目：清商曲辭三，一百三十四首之四十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：所歡子，蓮從胸上度，刺憶庭欲死。
---
不詳·讀曲歌，八十九首之二 (清商曲辭三，一百三十四首之四十二)
詩題：讀曲歌，八十九首之二
篇目：清商曲辭三，一百三十四首之四十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：念子情難有，已惡動羅裙，聽儂入懷不？
---
不詳·讀曲歌，八十九首之二十 (清商曲辭三，一百三十四首之六十)
詩題：讀曲歌，八十九首之二十
篇目：清商曲辭三，一百三十四首之六十
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：坐起嘆，汝好願他甘，叢香傾筐入懷抱。
---
不詳·讀曲歌，八十九首之二十一 (清商曲辭三，一百三十四首之六十一)
詩題：讀曲歌，八十九首之二十一
篇目：清商曲辭三，一百三十四首之六十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：逋髮不可料，憔悴為誰睹？欲知相憶時，但看裙帶緩幾許。
---
不詳·讀曲歌，八十九首之二十七 (清商曲辭三，一百三十四首之六十七)
詩題：讀曲歌，八十九首之二十七
篇目：清商曲辭三，一百三十四首之六十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：聞歡得新儂，四支懊如垂。鳥散放行路井中，百翅不能飛。
---
不詳·讀曲歌，八十九首之二十三 (清商曲辭三，一百三十四首之六十三)
詩題：讀曲歌，八十九首之二十三
篇目：清商曲辭三，一百三十四首之六十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：朝日光景開，從君良燕遊。願如卜者策，長與千歲龜。
---
不詳·讀曲歌，八十九首之二十九 (清商曲辭三，一百三十四首之六十九)
詩題：讀曲歌，八十九首之二十九
篇目：清商曲辭三，一百三十四首之六十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：奈何許，石闕生口中，銜碑不得語。
---
不詳·讀曲歌，八十九首之二十二 (清商曲辭三，一百三十四首之六十二)
詩題：讀曲歌，八十九首之二十二
篇目：清商曲辭三，一百三十四首之六十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：憶歡不能食，徘徊三路間，因風覓消息。
---
不詳·讀曲歌，八十九首之二十五 (清商曲辭三，一百三十四首之六十五)
詩題：讀曲歌，八十九首之二十五
篇目：清商曲辭三，一百三十四首之六十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：芳萱初生時，知是無憂草。雙眉畫未成，那能就郎抱。
---
不詳·讀曲歌，八十九首之二十八 (清商曲辭三，一百三十四首之六十八)
詩題：讀曲歌，八十九首之二十八
篇目：清商曲辭三，一百三十四首之六十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：憐歡敢喚名，念歡不呼字。連喚歡復歡，兩誓不相棄。
---
不詳·讀曲歌，八十九首之二十六 (清商曲辭三，一百三十四首之六十六)
詩題：讀曲歌，八十九首之二十六
篇目：清商曲辭三，一百三十四首之六十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：百花鮮，誰能懷春日，獨入羅帳眠。
---
不詳·讀曲歌，八十九首之二十四 (清商曲辭三，一百三十四首之六十四)
詩題：讀曲歌，八十九首之二十四
篇目：清商曲辭三，一百三十四首之六十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：所歡子，問春花，可憐，摘插裲襠裏。
---
不詳·讀曲歌，八十九首之五 (清商曲辭三，一百三十四首之四十五)
詩題：讀曲歌，八十九首之五
篇目：清商曲辭三，一百三十四首之四十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：思歡久，不愛獨枝蓮，只惜同心藕。
---
不詳·讀曲歌，八十九首之五十 (清商曲辭三，一百三十四首之九十)
詩題：讀曲歌，八十九首之五十
篇目：清商曲辭三，一百三十四首之九十
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：欲行一過心，誰我道相憐。摘菊持飲酒，浮華著口邊。
---
不詳·讀曲歌，八十九首之五十一 (清商曲辭三，一百三十四首之九十一)
詩題：讀曲歌，八十九首之五十一
篇目：清商曲辭三，一百三十四首之九十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：語我不遊行，常常走巷路。敗橋語方相，欺儂那得度。
---
不詳·讀曲歌，八十九首之五十七 (清商曲辭三，一百三十四首之九十七)
詩題：讀曲歌，八十九首之五十七
篇目：清商曲辭三，一百三十四首之九十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：儂心常慊慊，歡行由預情。霧露隱芙蓉，見蓮詎分明。
---
不詳·讀曲歌，八十九首之五十三 (清商曲辭三，一百三十四首之九十三)
詩題：讀曲歌，八十九首之五十三
篇目：清商曲辭三，一百三十四首之九十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：君行負憐事，那得厚相於。麻紙語三葛，我薄汝粗疏。
---
不詳·讀曲歌，八十九首之五十九 (清商曲辭三，一百三十四首之九十九)
詩題：讀曲歌，八十九首之五十九
篇目：清商曲辭三，一百三十四首之九十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：誰交強纏綿，常持罷作慮。作生隱藕葉，蓮儂在何處。
---
不詳·讀曲歌，八十九首之五十二 (清商曲辭三，一百三十四首之九十二)
詩題：讀曲歌，八十九首之五十二
篇目：清商曲辭三，一百三十四首之九十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：闊面行負情，詐我言端的。畫背作天圖，子將負星曆。
---
不詳·讀曲歌，八十九首之五十五 (清商曲辭三，一百三十四首之九十五)
詩題：讀曲歌，八十九首之五十五
篇目：清商曲辭三，一百三十四首之九十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：打殺長鳴難，彈去烏臼鳥，願得連冥不復曙，一年都一曉。
---
不詳·讀曲歌，八十九首之五十八 (清商曲辭三，一百三十四首之九十八)
詩題：讀曲歌，八十九首之五十八
篇目：清商曲辭三，一百三十四首之九十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：非歡獨慊慊，儂意亦驅驅。雙燈俱時盡，奈許兩無由。
---
不詳·讀曲歌，八十九首之五十六 (清商曲辭三，一百三十四首之九十六)
詩題：讀曲歌，八十九首之五十六
篇目：清商曲辭三，一百三十四首之九十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：空中人住在，高牆深閣裏。書信了不通，故使風往爾。
---
不詳·讀曲歌，八十九首之五十四 (清商曲辭三，一百三十四首之九十四)
詩題：讀曲歌，八十九首之五十四
篇目：清商曲辭三，一百三十四首之九十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：黃天不滅解，甲夜曙星出。漏刻無心腸，復令五更畢。
---
不詳·讀曲歌，八十九首之八 (清商曲辭三，一百三十四首之四十八)
詩題：讀曲歌，八十九首之八
篇目：清商曲辭三，一百三十四首之四十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：娑拖何處歸，道逢播掿郎。口朱脫去盡，花釵復低昂。
---
不詳·讀曲歌，八十九首之八十 (清商曲辭三，一百三十四首之一百二十)
詩題：讀曲歌，八十九首之八十
篇目：清商曲辭三，一百三十四首之一百二十
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：近日蓮違期，不復尋博子。六籌翻雙魚，都成罷去已。
---
不詳·讀曲歌，八十九首之八十一 (清商曲辭三，一百三十四首之一百二十一)
詩題：讀曲歌，八十九首之八十一
篇目：清商曲辭三，一百三十四首之一百二十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：一夕就郎宿，通夜語不息。黃蘗萬里路，道苦真無極。
---
不詳·讀曲歌，八十九首之八十七 (清商曲辭三，一百三十四首之一百二十七)
詩題：讀曲歌，八十九首之八十七
篇目：清商曲辭三，一百三十四首之一百二十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：罷去四五年，相見論故情。殺荷不斷藕，蓮心已復生。
---
不詳·讀曲歌，八十九首之八十三 (清商曲辭三，一百三十四首之一百二十三)
詩題：讀曲歌，八十九首之八十三
篇目：清商曲辭三，一百三十四首之一百二十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：儂亦粗經風，罷頓葛帳裏，敗許粗疏中。
---
不詳·讀曲歌，八十九首之八十九 (清商曲辭三，一百三十四首之一百二十九)
詩題：讀曲歌，八十九首之八十九
篇目：清商曲辭三，一百三十四首之一百二十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：慊苦憶儂歡，書作後非是。五果林中度，見花多憶子。
---
不詳·讀曲歌，八十九首之八十二 (清商曲辭三，一百三十四首之一百二十二)
詩題：讀曲歌，八十九首之八十二
篇目：清商曲辭三，一百三十四首之一百二十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：登店賣三葛，郎來買丈餘。合匹與郎去，誰解斷粗疏。
---
不詳·讀曲歌，八十九首之八十五 (清商曲辭三，一百三十四首之一百二十五)
詩題：讀曲歌，八十九首之八十五
篇目：清商曲辭三，一百三十四首之一百二十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：閨閣斷信使，的的兩相憶。譬如水上影，分明不可得。
---
不詳·讀曲歌，八十九首之八十八 (清商曲辭三，一百三十四首之一百二十八)
詩題：讀曲歌，八十九首之八十八
篇目：清商曲辭三，一百三十四首之一百二十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：辛苦一朝歡，須臾情易厭。行膝點芙蓉，深蓮非骨念。
---
不詳·讀曲歌，八十九首之八十六 (清商曲辭三，一百三十四首之一百二十六)
詩題：讀曲歌，八十九首之八十六
篇目：清商曲辭三，一百三十四首之一百二十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：逍遙待曉分，轉側聽更鼓。明月不應停，特為相思苦。
---
不詳·讀曲歌，八十九首之八十四 (清商曲辭三，一百三十四首之一百二十四)
詩題：讀曲歌，八十九首之八十四
篇目：清商曲辭三，一百三十四首之一百二十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：紫草生湖邊，誤落芙蓉裏。色分都未獲，空中染蓮子。
---
不詳·讀曲歌，八十九首之六 (清商曲辭三，一百三十四首之四十六)
詩題：讀曲歌，八十九首之六
篇目：清商曲辭三，一百三十四首之四十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：打壞木棲床，誰能坐相思。三更書石闕，憶子夜啼碑。
---
不詳·讀曲歌，八十九首之六十 (清商曲辭三，一百三十四首之一百)
詩題：讀曲歌，八十九首之六十
篇目：清商曲辭三，一百三十四首之一百
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：相憐兩樂事，黃作無趣怒。合散無黃連，此事復何苦！
---
不詳·讀曲歌，八十九首之六十一 (清商曲辭三，一百三十四首之一百一)
詩題：讀曲歌，八十九首之六十一
篇目：清商曲辭三，一百三十四首之一百一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：誰交強纏綿，常持罷作意。走馬織懸簾，薄情奈當駛。
---
不詳·讀曲歌，八十九首之六十七 (清商曲辭三，一百三十四首之一百七)
詩題：讀曲歌，八十九首之六十七
篇目：清商曲辭三，一百三十四首之一百七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：嬌笑來向儂，一抱不能已。湖燥芙蓉萎，蓮汝藕欲死。
---
不詳·讀曲歌，八十九首之六十三 (清商曲辭三，一百三十四首之一百三)
詩題：讀曲歌，八十九首之六十三
篇目：清商曲辭三，一百三十四首之一百三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：百憶卻欲噫，兩眼常不燥。蕃師五鼓行，離儂何太早！
---
不詳·讀曲歌，八十九首之六十九 (清商曲辭三，一百三十四首之一百九)
詩題：讀曲歌，八十九首之六十九
篇目：清商曲辭三，一百三十四首之一百九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：下帷掩燈燭，明月照帳中。無油何所苦，但使天明儂。
---
不詳·讀曲歌，八十九首之六十二 (清商曲辭三，一百三十四首之一百二)
詩題：讀曲歌，八十九首之六十二
篇目：清商曲辭三，一百三十四首之一百二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：執手與歡別，合會在何時？明燈照空局，悠然未有期。
---
不詳·讀曲歌，八十九首之六十五 (清商曲辭三，一百三十四首之一百五)
詩題：讀曲歌，八十九首之六十五
篇目：清商曲辭三，一百三十四首之一百五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：歡相憐，今去何時來？裲襠別去年，不忍見分題。
---
不詳·讀曲歌，八十九首之六十八 (清商曲辭三，一百三十四首之一百八)
詩題：讀曲歌，八十九首之六十八
篇目：清商曲辭三，一百三十四首之一百八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：歡心不相憐，慊苦竟何已？芙蓉腹裏萎，蓮汝從心起。
---
不詳·讀曲歌，八十九首之六十六 (清商曲辭三，一百三十四首之一百六)
詩題：讀曲歌，八十九首之六十六
篇目：清商曲辭三，一百三十四首之一百六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：歡相憐，題心共飲血。梳頭入黃泉，分作兩死計。
---
不詳·讀曲歌，八十九首之六十四 (清商曲辭三，一百三十四首之一百四)
詩題：讀曲歌，八十九首之六十四
篇目：清商曲辭三，一百三十四首之一百四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：合笑來向儂，一抱不能置。領後千里帶，那頓誰多媚。
---
不詳·讀曲歌，八十九首之十 (清商曲辭三，一百三十四首之五十)
詩題：讀曲歌，八十九首之十
篇目：清商曲辭三，一百三十四首之五十
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：攬裳踱，跣把絲織履，故交白足露。
---
不詳·讀曲歌，八十九首之十一 (清商曲辭三，一百三十四首之五十一)
詩題：讀曲歌，八十九首之十一
篇目：清商曲辭三，一百三十四首之五十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：上知所，所歡不見憐，憎狀從前度。
---
不詳·讀曲歌，八十九首之十七 (清商曲辭三，一百三十四首之五十七)
詩題：讀曲歌，八十九首之十七
篇目：清商曲辭三，一百三十四首之五十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：縠衫兩袖裂，花釵鬚邊低。何處分別歸，西上古餘啼。
---
不詳·讀曲歌，八十九首之十三 (清商曲辭三，一百三十四首之五十三)
詩題：讀曲歌，八十九首之十三
篇目：清商曲辭三，一百三十四首之五十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：上樹摘桐花，何悟枝枯燥。迢迢空中落，遂為梧子道。
---
不詳·讀曲歌，八十九首之十九 (清商曲辭三，一百三十四首之五十九)
詩題：讀曲歌，八十九首之十九
篇目：清商曲辭三，一百三十四首之五十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：披被樹明燈，獨思誰能忍。欲知長寒夜，蘭燈傾壺盡。
---
不詳·讀曲歌，八十九首之十二 (清商曲辭三，一百三十四首之五十二)
詩題：讀曲歌，八十九首之十二
篇目：清商曲辭三，一百三十四首之五十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：思難忍，絡甖語酒壺，倒寫儂頓盡。
---
不詳·讀曲歌，八十九首之十五 (清商曲辭三，一百三十四首之五十五)
詩題：讀曲歌，八十九首之十五
篇目：清商曲辭三，一百三十四首之五十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：柳樹得春風，一低復一昂。誰能空相憶，獨眠度三陽。
---
不詳·讀曲歌，八十九首之十八 (清商曲辭三，一百三十四首之五十八)
詩題：讀曲歌，八十九首之十八
篇目：清商曲辭三，一百三十四首之五十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：所歡子，不與他人別，啼是憶郎耳。
---
不詳·讀曲歌，八十九首之十六 (清商曲辭三，一百三十四首之五十六)
詩題：讀曲歌，八十九首之十六
篇目：清商曲辭三，一百三十四首之五十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：折楊柳，百鳥園林啼，道歡不離口。
---
不詳·讀曲歌，八十九首之十四 (清商曲辭三，一百三十四首之五十四)
詩題：讀曲歌，八十九首之十四
篇目：清商曲辭三，一百三十四首之五十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：桐花特可憐，願天無霜雪，梧子解千年。
---
不詳·讀曲歌，八十九首之四 (清商曲辭三，一百三十四首之四十四)
詩題：讀曲歌，八十九首之四
篇目：清商曲辭三，一百三十四首之四十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：千葉紅芙蓉，照灼綠水邊。餘花任郎摘，慎莫罷儂蓮。
---
不詳·讀曲歌，八十九首之四十 (清商曲辭三，一百三十四首之八十)
詩題：讀曲歌，八十九首之四十
篇目：清商曲辭三，一百三十四首之八十
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：五鼓起開門，正見歡子度。何處宿行還，衣被有霜露。
---
不詳·讀曲歌，八十九首之四十一 (清商曲辭三，一百三十四首之八十一)
詩題：讀曲歌，八十九首之四十一
篇目：清商曲辭三，一百三十四首之八十一
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：本自無此意，誰交郎舉前。視儂轉邁邁，不復來時言。
---
不詳·讀曲歌，八十九首之四十七 (清商曲辭三，一百三十四首之八十七)
詩題：讀曲歌，八十九首之四十七
篇目：清商曲辭三，一百三十四首之八十七
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：思歡不得來，抱被空中語。月沒星不亮，持底明儂緒。
---
不詳·讀曲歌，八十九首之四十三 (清商曲辭三，一百三十四首之八十三)
詩題：讀曲歌，八十九首之四十三
篇目：清商曲辭三，一百三十四首之八十三
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：家貧近店肆，出入引長事。郎君不浮華，誰能呈實意。
---
不詳·讀曲歌，八十九首之四十九 (清商曲辭三，一百三十四首之八十九)
詩題：讀曲歌，八十九首之四十九
篇目：清商曲辭三，一百三十四首之八十九
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：歡但且還去，遺信相參伺。契兒向高店，須臾儂自來。
---
不詳·讀曲歌，八十九首之四十二 (清商曲辭三，一百三十四首之八十二)
詩題：讀曲歌，八十九首之四十二
篇目：清商曲辭三，一百三十四首之八十二
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：自我別歡後，嘆音不絕響。茱萸持捻泥，龕有殺子像。
---
不詳·讀曲歌，八十九首之四十五 (清商曲辭三，一百三十四首之八十五)
詩題：讀曲歌，八十九首之四十五
篇目：清商曲辭三，一百三十四首之八十五
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：歔欷暗中啼，斜日照帳裏。無油何所苦，但使天明爾。
---
不詳·讀曲歌，八十九首之四十八 (清商曲辭三，一百三十四首之八十八)
詩題：讀曲歌，八十九首之四十八
篇目：清商曲辭三，一百三十四首之八十八
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：詐我不出門，冥就他儂宿。鹿轉方相頭，丁倒欺人目。
---
不詳·讀曲歌，八十九首之四十六 (清商曲辭三，一百三十四首之八十六)
詩題：讀曲歌，八十九首之四十六
篇目：清商曲辭三，一百三十四首之八十六
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：黃絲咡素琴，泛彈弦不斷。百弄任郎作，唯莫《廣陵散》。
---
不詳·讀曲歌，八十九首之四十四 (清商曲辭三，一百三十四首之八十四)
詩題：讀曲歌，八十九首之四十四
篇目：清商曲辭三，一百三十四首之八十四
朝代：不詳
作者：不詳
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：念日行不遇，道逢播掿郎。查滅衣服壞，白肉亦黯瘡。
---
不詳·象功舞 (梁太廟樂舞辭，十一首之六)
詩題：象功舞
篇目：梁太廟樂舞辭，十一首之六
朝代：不詳
作者：不詳
卷別：卷十二：郊廟歌辭十二
詩序：獻恭祖
詩文：天地合德，睿聖昭彰。累贈太傅，俄登魏王。雄名不朽，奕葉而光。建國之兆，君臨萬方。
---
不詳·象載瑜 (漢郊祀歌，二十首之十九)
詩題：象載瑜
篇目：漢郊祀歌，二十首之十九
朝代：不詳
作者：不詳
卷別：卷一：郊廟歌辭一
詩題解：一曰《赤雁歌》。《漢書·禮樂志》曰：「太始三年，行幸東海，獲赤雁作。」
詩文：象載輸，白集西，食甘露，飲榮泉。赤雁集，六紛員，殊翁雜，五采文。神所見，施祉福，登蓬萊，結無極。
---
不詳·豫和 (唐祀九宮貴神樂章，十五首之十五)
詩題：豫和
篇目：唐祀九宮貴神樂章，十五首之十五
朝代：不詳
作者：不詳
卷別：卷六：郊廟歌辭六
詩序：送神
詩文：享申百禮，慶洽百靈。上排閶闔，洞入杳冥。奠玉高壇，燔柴廣庭。神之降福，萬國咸寧。
---
不詳·豫和 (唐祀圓丘樂章，八首之一)
詩題：豫和
篇目：唐祀圓丘樂章，八首之一
朝代：不詳
作者：不詳
卷別：卷四：郊廟歌辭四
詩序：降神
詩文：上靈睠命膺會昌，盛德殷薦叶辰良。景福降兮聖德遠，玄化穆兮天曆長。
---
不詳·豫和 (唐祀圓丘樂章，八首之八)
詩題：豫和
篇目：唐祀圓丘樂章，八首之八
朝代：不詳
作者：不詳
卷別：卷四：郊廟歌辭四
詩序：送神
詩文：歌奏畢兮禮獻終，六龍馭兮神將昇。明德感兮非黍稷，降福簡兮祚休徵。
---
不詳·豫和 (唐祀圓丘樂章，十一首之一)
詩題：豫和
篇目：唐祀圓丘樂章，十一首之一
朝代：不詳
作者：不詳
卷別：卷五：郊廟歌辭五
詩序：降神
詩文：至矣丕構，烝哉太平。授犧膺籙，復禹繼明。草木仁化，《鳧鷖》頌聲。祀宗陳德，無愧斯誠。
---
不詳·豫和 (唐祀圓丘樂章，十一首之十)
詩題：豫和
篇目：唐祀圓丘樂章，十一首之十
朝代：不詳
作者：不詳
卷別：卷五：郊廟歌辭五
詩序：送神
詩文：太號成命，《思文》配天。神光肸蚃，龍駕言旋。眇眇閶闔，昭昭上玄。俾昌而大，於萬斯年。
---
不詳·豫和 (唐祀昊天樂章，十首之一)
詩題：豫和
篇目：唐祀昊天樂章，十首之一
朝代：不詳
作者：不詳
卷別：卷五：郊廟歌辭五
詩序：降神
詩文：天之歷數歸睿唐，顧惟菲德欽昊蒼。選吉日兮表殷薦，冀神鑒兮降闓陽。
---
不詳·豫和 (唐郊天樂章)
詩題：豫和
篇目：唐郊天樂章
朝代：不詳
作者：不詳
卷別：卷四：郊廟歌辭四
詩序：送神
詩文：蘋蘩禮著，黍稷誠微。音盈鳳管，彩駐龍旂。洪歆式就，介福攸歸。送樂有闋，靈馭遄飛。
---
不詳·豫和 (唐雩祀樂章，二首之一)
詩題：豫和
篇目：唐雩祀樂章，二首之一
朝代：不詳
作者：不詳
卷別：卷五：郊廟歌辭五
詩序：降神
詩文：鳥緯遷序，龍星見辰。純陽在律，明德崇禋。五方降帝，萬宇安人。恭以致享，肅以迎神。
---
不詳·豫和 (唐雩祀樂章，二首之二)
詩題：豫和
篇目：唐雩祀樂章，二首之二
朝代：不詳
作者：不詳
卷別：卷五：郊廟歌辭五
詩序：送神
詩文：祀遵經設，享緣誠舉。獻畢于樽，撤臨于俎。舞止干戚，樂停柷敔。歌以送神，神還其所。
---
不詳·豫和，六首之一 (唐祀九宮貴神樂章，十五首之一)
詩題：豫和，六首之一
篇目：唐祀九宮貴神樂章，十五首之一
朝代：不詳
作者：不詳
卷別：卷六：郊廟歌辭六
詩序：降神
詩文：於昭上穹，臨下有光。羽翼五佐，周流八荒。誰其饗之，時文對揚。虞經夏典，茲禮未遑。
---
不詳·豫和，六首之三 (唐祀九宮貴神樂章，十五首之三)
詩題：豫和，六首之三
篇目：唐祀九宮貴神樂章，十五首之三
朝代：不詳
作者：不詳
卷別：卷六：郊廟歌辭六
詩序：降神
詩文：帝臨中壇，受釐元神。皇靈萃止，羽旄肅陳。攝提運衡，招搖移輪。光光宇宙，電耀雷震。
---
不詳·豫和，六首之二 (唐祀九宮貴神樂章，十五首之二)
詩題：豫和，六首之二
篇目：唐祀九宮貴神樂章，十五首之二
朝代：不詳
作者：不詳
卷別：卷六：郊廟歌辭六
詩序：降神
詩文：黑帝旋馭，青躔導日。金籙上玄，玉堂初吉。鉤陳夕次，鑾和先蹕。藹藹群靈，昭昭咸秩。
---
不詳·豫和，六首之五 (唐祀九宮貴神樂章，十五首之五)
詩題：豫和，六首之五
篇目：唐祀九宮貴神樂章，十五首之五
朝代：不詳
作者：不詳
卷別：卷六：郊廟歌辭六
詩序：降神
詩文：九位既肅，萬靈畢會。天門啟扃，日御飛蓋。煥兮棽離，儐兮暗靄。如山之福，惟聖時對。
---
不詳·豫和，六首之六 (唐祀九宮貴神樂章，十五首之六)
詩題：豫和，六首之六
篇目：唐祀九宮貴神樂章，十五首之六
朝代：不詳
作者：不詳
卷別：卷六：郊廟歌辭六
詩序：降神
詩文：崇崇泰壇，靈具臨兮。鏗鍠大樂，振動心兮。神之降矣，卿雲郁兮。神之至止，清風肅兮。
---
不詳·豫和，六首之四 (唐祀九宮貴神樂章，十五首之四)
詩題：豫和，六首之四
篇目：唐祀九宮貴神樂章，十五首之四
朝代：不詳
作者：不詳
卷別：卷六：郊廟歌辭六
詩序：降神
詩文：夜如何其，明星煌煌。天清容衛，露結壇場。樹羽幢幢，佩玉鏘鏘。凝精駐目，瞻望神光。
---
不詳·豫州歌 (歌辭三，四十四首之二十五)
詩題：豫州歌
篇目：歌辭三，四十四首之二十五
朝代：不詳
作者：不詳
卷別：卷八十五：雜歌謠辭三
詩題解：《晉書》曰：「祖逖為豫州刺史，躬自儉約，督課農桑，克己務施，不畜資產，子弟耕耘，負擔樵薪。又收葬枯骨，為之祭醊。百姓感悅。嘗置酒大會，耆老中坐流涕曰：『吾等老矣，更得父母，死將何恨！』乃作此歌，其得人心如此。」
詩文：幸哉遺黎免俘虜，三辰既朗遇慈父。玄酒忘勞甘瓠脯，何以詠思歌且舞。
---
不詳·賀聖歡 (唐凱樂歌辭，四首之三)
詩題：賀聖歡
篇目：唐凱樂歌辭，四首之三
朝代：不詳
作者：不詳
卷別：卷二十：鼓吹曲辭五
詩文：四海皇風被，千年德水清。戎衣更不著，今日告功成。
---
不詳·賈父歌 (歌辭三，四十四首之十五)
詩題：賈父歌
篇目：歌辭三，四十四首之十五
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「中平元年，交趾屯兵執刺史及合浦太守，自稱柱天將軍。靈帝敕三府精選能吏，有司舉賈琮為交趾刺史。琮到部，即移書告示，各使安其資業，百姓為之歌。」
詩文：賈父來晚，使我先反。今見清平，吏不敢飯。
---
不詳·赤帝徵音 (唐五郊樂章，二十首之九)
詩題：赤帝徵音
篇目：唐五郊樂章，二十首之九
朝代：不詳
作者：不詳
卷別：卷六：郊廟歌辭六
詩文：青陽告謝，朱明戒序。咸長是祚，敬陳椒醑。博碩斯薦，笙鏞備舉。庶盡肅恭，非馨稷黍。
---
不詳·赤帝歌 (齊明堂樂歌，十五首之十)
詩題：赤帝歌
篇目：齊明堂樂歌，十五首之十
朝代：不詳
作者：不詳
卷別：卷二：郊廟歌辭二
詩文：龍精初見大火中，朱光北至圭景同。帝在在離實司衡，雨水方降木槿榮。庶物盛長咸殷阜，恩澤四溟被九有。
---
不詳·赤帝高明樂 (北齊五郊樂歌，五首之二)
詩題：赤帝高明樂
篇目：北齊五郊樂歌，五首之二
朝代：不詳
作者：不詳
卷別：卷三：郊廟歌辭三
詩文：婺女司旦，中呂宣。朱精御節，離景延。根荄俊茂，溫風發。柘火風水，應炎月。執衡長物，德孔昭。赤旂霞曳，會今朝。
---
不詳·赤蛟 (漢郊祀歌，二十首之二十)
詩題：赤蛟
篇目：漢郊祀歌，二十首之二十
朝代：不詳
作者：不詳
卷別：卷一：郊廟歌辭一
詩文：赤蛟綏，黃華蓋，露夜零，晝晻濭。百君禮，六龍位，勺椒漿，靈已醉。靈既享，錫吉祥，芒芒極，降嘉觴。靈殷殷，爛揚光，延壽命，永未央。杳冥冥，塞六合，澤汪濊，輯萬國。靈禗禗，象輿轙，票然逝，旗逶蛇。禮樂成，靈將歸，託玄德，長無衰。
---
不詳·赤郊迎神 (唐五郊樂章，十首之五)
詩題：赤郊迎神
篇目：唐五郊樂章，十首之五
朝代：不詳
作者：不詳
卷別：卷六：郊廟歌辭六
詩文：青陽節謝，朱明候改。靡草雕華，含桃流彩。虡列鐘磬，筵陳脯醢。樂以迎神，神其如在。
---
不詳·越人歌 (歌辭一，三十八首之十三)
詩題：越人歌
篇目：歌辭一，三十八首之十三
朝代：不詳
作者：不詳
卷別：卷八十三：雜歌謠辭一
詩題解：劉向《說苑》曰：「鄂君子晳泛舟於新波之中，乘青翰之舟，張翠蓋，會鐘鼓之音畢。榜枻越人擁楫而歌，於是鄂君乃揄修袂，行而擁之，舉繡被而覆之。鄂君，楚王母弟也。」
詩文：今夕何夕兮搴洲中流，今日何日兮得與王子同舟。蒙羞被好兮不訾詬恥，心幾頑而不絕兮得知王子。山有木兮木有枝，心說君兮知不知。
---
不詳·越城曲 (六十六首之十五)
詩題：越城曲
篇目：六十六首之十五
朝代：不詳
作者：不詳
卷別：卷七十七：雜曲歌辭十七
詩文：別怨悽歌響，離啼濕舞衣。願假《烏棲曲》，翻從南向飛。
---
不詳·趙郡謠 (謠辭一，三十三首之二十)
詩題：趙郡謠
篇目：謠辭一，三十三首之二十
朝代：不詳
作者：不詳
卷別：卷八十七：雜歌謠辭五
詩題解：《北史》曰：「後魏李孝伯，父曾，道武時為趙郡太守，令行禁止。并州丁零數為山東害，知曾能得百姓死力，不敢入境。賊於常山界得一死鹿，賊長為趙郡地也，責之，還令送鹿故處，其見憚如此。郡人為之謠。」
詩文：詐作趙郡鹿，猶勝常山粟。
---
不詳·迎俎酌獻 (唐享懿德太子廟樂章，五首之三)
詩題：迎俎酌獻
篇目：唐享懿德太子廟樂章，五首之三
朝代：不詳
作者：不詳
卷別：卷十二：郊廟歌辭十二
詩文：雍雍盛典，肅肅靈祠。賓天有聖，對日無期。飄颻羽服，掣曳雲旗。眷言主鬯，心乎愴茲。
---
不詳·迎俎酌獻 (唐享章懷太子廟樂章，五首之三)
詩題：迎俎酌獻
篇目：唐享章懷太子廟樂章，五首之三
朝代：不詳
作者：不詳
卷別：卷十二：郊廟歌辭十二
詩文：通三錫胤，明兩承英。太山比赫，伊水聞笙。宗祧是寄，禮樂其亨。嘉辰薦俎，以發聲明。
---
不詳·迎俎酌獻 (唐享節湣太子廟樂章，五首之三)
詩題：迎俎酌獻
篇目：唐享節湣太子廟樂章，五首之三
朝代：不詳
作者：不詳
卷別：卷十二：郊廟歌辭十二
詩文：嘉薦有典，至誠莫騫。畫梁雲亙，雕俎星聯。樂器周列，禮容備宣。依稀如在，若未賓天。
---
不詳·迎神 (唐享太廟樂章，三首之一)
詩題：迎神
篇目：唐享太廟樂章，三首之一
朝代：不詳
作者：不詳
卷別：卷十：郊廟歌辭十
詩文：七廟觀德，百靈攸仰。俗荷財成，物資含養。道光執契，化籠提象。肅肅雍雍，神其來享。
---
不詳·迎神 (唐享懿德太子廟樂章，五首之一)
詩題：迎神
篇目：唐享懿德太子廟樂章，五首之一
朝代：不詳
作者：不詳
卷別：卷十二：郊廟歌辭十二
詩文：甲觀昭祥，畫堂升位。禮絕群后，望尊儲貳。啟誦慚德，莊丕掩粹。伊浦鳳翔，緱峰鶴至。
---
不詳·迎神 (唐享章懷太子廟樂章，五首之一)
詩題：迎神
篇目：唐享章懷太子廟樂章，五首之一
朝代：不詳
作者：不詳
卷別：卷十二：郊廟歌辭十二
詩文：副君昭象，道應黃離。銅樓備德，玉裕成規。仙氣靄靄，靈從師師。前驅戾止，控鶴來儀。
---
不詳·迎神 (唐享節湣太子廟樂章，五首之一)
詩題：迎神
篇目：唐享節湣太子廟樂章，五首之一
朝代：不詳
作者：不詳
卷別：卷十二：郊廟歌辭十二
詩文：儲后望崇，元良寄切。寢門是仰，馳道不絕。仙袂雲會，靈旗電晣。煌煌而來，禮物攸設。
---
不詳·迎神 (唐享隱太子廟樂章，二首之一)
詩題：迎神
篇目：唐享隱太子廟樂章，二首之一
朝代：不詳
作者：不詳
卷別：卷十一：郊廟歌辭十一
詩文：蒼震有位，黃離蔽明。江充禍結，戾據災成。銜冤昔痛，贈典今榮。享靈有秩，奉樂以迎。
---
不詳·迎神 (唐儀坤廟樂章，二首之一)
詩題：迎神
篇目：唐儀坤廟樂章，二首之一
朝代：不詳
作者：不詳
卷別：卷十一：郊廟歌辭十一
詩文：月靈降德，坤元授光。娥英比秀，任姒均芳。瑤臺薦祉，金屋延祥。迎神有樂，歆此嘉薌。
---
不詳·迎神 (唐朝日樂章，二首之一)
詩題：迎神
篇目：唐朝日樂章，二首之一
朝代：不詳
作者：不詳
卷別：卷六：郊廟歌辭六
詩文：太陽朝序，王宮有儀。蟠桃彩駕，細柳光馳。軒祥表合，漢曆彰奇。禮和樂備，神其降斯。
---
不詳·迎神 (唐蜡百神樂章，二首之一)
詩題：迎神
篇目：唐蜡百神樂章，二首之一
朝代：不詳
作者：不詳
卷別：卷六：郊廟歌辭六
詩文：八蜡開祭，萬物合祀。上極天維，下窮坤紀。鼎俎流馥，樽彝薦美。有靈有祇，咸希來止。
---
不詳·迎神歌 (隋太廟歌，九首之一)
詩題：迎神歌
篇目：隋太廟歌，九首之一
朝代：不詳
作者：不詳
卷別：卷十：郊廟歌辭十
詩文：務本興教，尊神體國。霜露感心，享祀陳則。官聯式序，奔走在庭。几筵結慕，裸獻惟誠。嘉樂載合，神其降止。永言保之，錫以繁祉。
---
不詳·述天下太平 (隋凱樂歌辭，三首之三)
詩題：述天下太平
篇目：隋凱樂歌辭，三首之三
朝代：不詳
作者：不詳
卷別：卷二十：鼓吹曲辭五
詩文：阪泉軒德，丹浦堯勳。始實以武，終乃以文。嘉樂聖主，大哉為君。出師命將，廓定重氛。書軌既并，干戈是戢。弘風設教，政成人立。禮樂聿興，衣裳載緝。風雲自美，嘉祥爰集。皇皇聖政，穆穆神猷。牢籠虞、夏，度越姬、劉。日月比耀，天地同休。永清四海，長帝九州。
---
不詳·述帝德 (隋凱樂歌辭，三首之一)
詩題：述帝德
篇目：隋凱樂歌辭，三首之一
朝代：不詳
作者：不詳
卷別：卷二十：鼓吹曲辭五
詩文：於穆我后，睿哲欽明。膺天之命，載育群生。開元創曆，邁德垂聲。朝宗萬宇，祗事百靈。煥乎皇道，昭哉帝則。惠政滂流，仁風四塞。淮海未賓，江湖背德。運籌必勝，濯征斯克。八荒霧卷，四表雲褰。雄圖盛略，邁後光前。寰區已泰，福祚方延。長歌凱樂，天子萬年。
---
不詳·述諸軍用命 (隋凱樂歌辭，三首之二)
詩題：述諸軍用命
篇目：隋凱樂歌辭，三首之二
朝代：不詳
作者：不詳
卷別：卷二十：鼓吹曲辭五
詩文：帝德遠覃，天維宏布。功高雲天，聲隆《韶》《濩》。惟彼海隅，未從王度。皇赫斯怒，元戎啟路。桓桓猛將，赳赳英謨。攻如燎髮，戰似摧枯。救茲塗炭，克彼妖逋。塵清兩越，氣靜三吳。鯨鯢已夷，封疆載闢。班馬蕭蕭，歸旌奕奕。雲臺表效，司勳紀績。業並山河，道固金石。
---
不詳·退文舞迎武舞 (唐享文敬太子廟樂章，六首之四)
詩題：退文舞迎武舞
篇目：唐享文敬太子廟樂章，六首之四
朝代：不詳
作者：不詳
卷別：卷十二：郊廟歌辭十二
詩文：干旄羽籥相虧蔽，一進一退殊行綴。昔獻三雍盛禮容，今陳六佾崇儀制。
---
不詳·送文舞迎武舞 (唐享懿德太子廟樂章，五首之四)
詩題：送文舞迎武舞
篇目：唐享懿德太子廟樂章，五首之四
朝代：不詳
作者：不詳
卷別：卷十二：郊廟歌辭十二
詩文：八音協奏陳金石，六佾分行整禮容。滄溟赴海還稱少，素月開輪即是重。
---
不詳·送文舞迎武舞 (唐享章懷太子廟樂章，五首之四)
詩題：送文舞迎武舞
篇目：唐享章懷太子廟樂章，五首之四
朝代：不詳
作者：不詳
卷別：卷十二：郊廟歌辭十二
詩文：羽籥崇文禮以畢，干鏚奮武事將行。用舍由來其有致，壯志宣威樂太平。
---
不詳·送文舞迎武舞 (唐享節湣太子廟樂章，五首之四)
詩題：送文舞迎武舞
篇目：唐享節湣太子廟樂章，五首之四
朝代：不詳
作者：不詳
卷別：卷十二：郊廟歌辭十二
詩文：邕邕闡化憑文德，赫赫宣威藉武功。既執羽旄先拂吹，還持玉鏚更揮空。
---
不詳·送神 (唐五郊樂章，十首之二)
詩題：送神
篇目：唐五郊樂章，十首之二
朝代：不詳
作者：不詳
卷別：卷六：郊廟歌辭六
詩文：春末冬暮，徂夏杪秋。土王四月，時季一周。黍稷已享，籩豆宜收。送神有樂，神其賜休。
---
不詳·送神 (唐五郊樂章，十首之八)
詩題：送神
篇目：唐五郊樂章，十首之八
朝代：不詳
作者：不詳
卷別：卷六：郊廟歌辭六
詩文：祀遵五禮，時屬三秋。人懷肅敬，靈降禎休。奠歆旨酒，薦享珍羞。載張送樂，神其上游。
---
不詳·送神 (唐五郊樂章，十首之六)
詩題：送神
篇目：唐五郊樂章，十首之六
朝代：不詳
作者：不詳
卷別：卷六：郊廟歌辭六
詩文：炎精式降，蒼生攸仰。羞列豆籩，酒陳犧象。昭祀有應，宜其不爽。送樂張音，惟靈之往。
---
不詳·送神 (唐五郊樂章，十首之十)
詩題：送神
篇目：唐五郊樂章，十首之十
朝代：不詳
作者：不詳
卷別：卷六：郊廟歌辭六
詩文：北郊時冽，南陸輝處。奠本虔誠，獻彌恭慮。上延祉福，下承歡豫。廣樂送神，神其整馭。
---
不詳·送神 (唐五郊樂章，十首之四)
詩題：送神
篇目：唐五郊樂章，十首之四
朝代：不詳
作者：不詳
卷別：卷六：郊廟歌辭六
詩文：文物流彩，聲明動色。人竭其恭，靈昭其飭。歆薦無已，垂禎不極。送禮有章，惟神還軾。
---
不詳·送神 (唐享太廟樂章，三首之二)
詩題：送神
篇目：唐享太廟樂章，三首之二
朝代：不詳
作者：不詳
卷別：卷十：郊廟歌辭十
詩文：五聲備奏，三獻終祠。車移鳳輦，旆轉紅旗。禮周籩豆，誠效虔祗。皇靈徙蹕，簪紳拜辭。
---
不詳·送神 (唐享隱太子廟樂章，二首之二)
詩題：送神
篇目：唐享隱太子廟樂章，二首之二
朝代：不詳
作者：不詳
卷別：卷十一：郊廟歌辭十一
詩文：皇情悼往，祀儀增設。鐘鼓鏗鍠，羽旄昭晣。掌禮云備，司筵告撤。樂以送神，靈其鑒闋。
---
不詳·送神 (唐儀坤廟樂章，二首之二)
詩題：送神
篇目：唐儀坤廟樂章，二首之二
朝代：不詳
作者：不詳
卷別：卷十一：郊廟歌辭十一
詩文：玉帛儀大，金絲奏廣。靈應有孚，冥徵不爽。降彼休福，歆茲禋享。送樂有章，神麾其上。
---
不詳·送神 (唐朝日樂章，二首之二)
詩題：送神
篇目：唐朝日樂章，二首之二
朝代：不詳
作者：不詳
卷別：卷六：郊廟歌辭六
詩文：五齊兼酌，百羞具陳。樂終廣奏，禮畢崇禋。明鑒萬宇，昭臨兆人，永流洪慶，式動曦輪。
---
不詳·送神 (唐蜡百神樂章，二首之二)
詩題：送神
篇目：唐蜡百神樂章，二首之二
朝代：不詳
作者：不詳
卷別：卷六：郊廟歌辭六
詩文：十旬歡洽，一日祠終。澄彝拂俎，報德酬功。慮虔容肅，禮縟儀豐。神其降祉，整馭隨風。
---
不詳·送神 (梁太廟樂舞辭，十一首之十一)
詩題：送神
篇目：梁太廟樂舞辭，十一首之十一
朝代：不詳
作者：不詳
卷別：卷十二：郊廟歌辭十二
詩文：其降無從，其往無蹤。黍稷非馨，有感必通。赫奕令德，仿佛睟容。再拜慌惚，遐想昊穹。
---
不詳·送神歌 (隋太廟歌，九首之九)
詩題：送神歌
篇目：隋太廟歌，九首之九
朝代：不詳
作者：不詳
卷別：卷十：郊廟歌辭十
詩文：饗禮具，利事成。佇旒冕，肅簪纓。金奏終，玉俎撤。盡孝敬，窮嚴潔。人祇分，哀樂半。降景福，憑幽贊。
---
不詳·通和 (唐享太廟樂章，十四首之十)
詩題：通和
篇目：唐享太廟樂章，十四首之十
朝代：不詳
作者：不詳
卷別：卷十：郊廟歌辭十
詩序：送神
詩文：祠容既畢，仙座爰興。停停鳳舉，藹藹雲昇。長隆寶運，永錫休徵。福覃貽厥，恩被黎蒸。
---
不詳·週末時童謠 (謠辭二，四十四首之六)
詩題：週末時童謠
篇目：謠辭二，四十四首之六
朝代：不詳
作者：不詳
卷別：卷八十八：雜歌謠辭六
詩題解：《家語》曰：「齊有一足之鳥，飛習於公朝，下止於殿前，舒翅而跳。齊侯大怪之，使使聘魯，問於孔子。孔子曰：『此鳥名曰商羊，水祥也。昔童兒有屈其一腳，振訊兩肩而跳且謠，今齊有之，其應至矣。急告民趨治溝渠，修堤防，將有大水為災。』頃之，大霖雨，水溢泛諸國，傷害民人，唯齊有備不敗。」
詩文：天將大雨，商羊鼓舞。
---
不詳·進德 (唐韋氏褒德廟樂章，五首之二)
詩題：進德
篇目：唐韋氏褒德廟樂章，五首之二
朝代：不詳
作者：不詳
卷別：卷十二：郊廟歌辭十二
詩序：登歌
詩文：塗山懿戚，媯汭崇姻。祠筵肇啟，祭典方申。禮以備物，樂以感神。用隆敦敘，載穆彝倫。
---
不詳·那呵灘，六首之一 (西曲歌下，一百七首之三十一)
詩題：那呵灘，六首之一
篇目：西曲歌下，一百七首之三十一
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《那呵灘》，舊舞十六人，梁八人。其和云：『郎去何當還。』多敘江陵及揚州事。那呵，蓋灘名也。」
詩文：我去只如還，終不在道邊。我若在道邊，良信寄書還。
---
不詳·那呵灘，六首之三 (西曲歌下，一百七首之三十三)
詩題：那呵灘，六首之三
篇目：西曲歌下，一百七首之三十三
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《那呵灘》，舊舞十六人，梁八人。其和云：『郎去何當還。』多敘江陵及揚州事。那呵，蓋灘名也。」
詩文：江陵三千三，何足持作遠。書疏數知聞，莫令信使斷。
---
不詳·那呵灘，六首之二 (西曲歌下，一百七首之三十二)
詩題：那呵灘，六首之二
篇目：西曲歌下，一百七首之三十二
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《那呵灘》，舊舞十六人，梁八人。其和云：『郎去何當還。』多敘江陵及揚州事。那呵，蓋灘名也。」
詩文：沿江引百丈，一濡多一艇。上水郎擔篙，何時至江陵。
---
不詳·那呵灘，六首之五 (西曲歌下，一百七首之三十五)
詩題：那呵灘，六首之五
篇目：西曲歌下，一百七首之三十五
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《那呵灘》，舊舞十六人，梁八人。其和云：『郎去何當還。』多敘江陵及揚州事。那呵，蓋灘名也。」
詩文：篙折當更覓，櫓折當更安。各自是官人，那得到頭還。
---
不詳·那呵灘，六首之六 (西曲歌下，一百七首之三十六)
詩題：那呵灘，六首之六
篇目：西曲歌下，一百七首之三十六
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《那呵灘》，舊舞十六人，梁八人。其和云：『郎去何當還。』多敘江陵及揚州事。那呵，蓋灘名也。」
詩文：百思纏中心，憔悴為所歡。與子結終始，折約在金蘭。
---
不詳·那呵灘，六首之四 (西曲歌下，一百七首之三十四)
詩題：那呵灘，六首之四
篇目：西曲歌下，一百七首之三十四
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《那呵灘》，舊舞十六人，梁八人。其和云：『郎去何當還。』多敘江陵及揚州事。那呵，蓋灘名也。」
詩文：聞歡下揚州，相送江津彎。原得篙櫓折，交郎到頭還。
---
不詳·邯鄲郭公歌 (歌辭五，十四首之十一)
詩題：邯鄲郭公歌
篇目：歌辭五，十四首之十一
朝代：不詳
作者：不詳
卷別：卷八十七：雜歌謠辭五
詩題解：《樂府廣題》曰：「北齊後主高緯，雅好傀儡，謂之郭公。時人戲為《郭公歌》。及將敗，果營邯鄲。高郭聲相近。九十九，末數也。滕口，鄧林也。大兒，謂周帝，太祖子也。高岡，後主姓也。雉雞類，武成小字也。後敗於鄧林，盡如歌言，蓋語妖也。」
詩文：邯鄲郭公九十九，技兩漸盡入滕口。大兒緣高岡，雉子東南走。不信吾言時，當看歲在酉。
---
不詳·郭喬卿歌 (歌辭三，四十四首之十四)
詩題：郭喬卿歌
篇目：歌辭三，四十四首之十四
朝代：不詳
作者：不詳
卷別：卷八十五：雜歌謠辭三
詩題解：《後漢書》曰：「郭賀，字喬卿。建武中為尚書令，在職六年，拜荊州刺史。到官，有殊政，百姓歌之。顯宗巡狩到南陽，特見嗟賞，賜以三公之服，敕行部去襜帷，使百姓見其容服，以章有德。」
詩文：厥德仁明郭喬卿，中正朝廷上下平。
---
不詳·鄭公歌 (歌辭四，四十八首之三十二)
詩題：鄭公歌
篇目：歌辭四，四十八首之三十二
朝代：不詳
作者：不詳
卷別：卷八十六：雜歌謠辭四
詩題解：《北史》曰：「後魏鄭述祖為光州刺史。有人入市盜布，其父執之以歸述祖，述祖特原之，自是境內無盜。先是述祖之父道昭亦嘗為光州刺史，故百姓歌之。」
詩文：大鄭公，小鄭公，相去五十載，風教尚猶同。
---
不詳·鄭白渠歌 (歌辭一，三十八首之二十九)
詩題：鄭白渠歌
篇目：歌辭一，三十八首之二十九
朝代：不詳
作者：不詳
卷別：卷八十三：雜歌謠辭一
詩題解：《史記》曰：「韓聞秦之好興事，欲罷，無令東伐。乃使水工鄭國間說秦，令鑿涇水自中山西抵瓠口為渠，並北山，東注洛，溉舄鹵之地四萬餘頃，今曰鄭國渠。」《漢書》曰：「太始二年，趙中大夫白公復奏穿渠。引涇水，首起谷口，尾入櫟陽，注渭中，袤二百里，溉田四千五百餘頃，名曰白渠。人得其饒，於是歌之。」
詩文：田於何所？池楊、谷口。鄭國在前，白渠起後。舉臿如雲，決渠為雨。水流竈下，魚躍入釜。涇水一石，其泥數斗。且溉且糞，長我禾黍。衣食京師，億萬之口。
---
不詳·鄱陽歌，二首之一 (歌辭四，四十八首之二十五)
詩題：鄱陽歌，二首之一
篇目：歌辭四，四十八首之二十五
朝代：不詳
作者：不詳
卷別：卷八十六：雜歌謠辭四
詩題解：《南史》曰：「梁陸襄為鄱陽內史。大同初，郡人鮮于琮結門徒，殺廣晉令王筠，有眾萬餘人，將出攻郡。襄先已率人吏修城隍為備，及賊至，破之，生獲琮。時鄰郡守宰案其黨與，皆不得實，或有善人盡室罹禍，唯襄郡枉直無濫，民乃作歌。又有彭、李二家，因忿爭相誣告。襄引入內室，不加責誚，但和言解喻之。二人感恩，深自悔咎。乃為設酒食，令其盡歡，酒罷同載而還，因相親厚。民因歌之。」
詩文：鮮于抄後善惡分，人無橫死賴陸君。
---
不詳·鄱陽歌，二首之二 (歌辭四，四十八首之二十六)
詩題：鄱陽歌，二首之二
篇目：歌辭四，四十八首之二十六
朝代：不詳
作者：不詳
卷別：卷八十六：雜歌謠辭四
詩題解：《南史》曰：「梁陸襄為鄱陽內史。大同初，郡人鮮于琮結門徒，殺廣晉令王筠，有眾萬餘人，將出攻郡。襄先已率人吏修城隍為備，及賊至，破之，生獲琮。時鄰郡守宰案其黨與，皆不得實，或有善人盡室罹禍，唯襄郡枉直無濫，民乃作歌。又有彭、李二家，因忿爭相誣告。襄引入內室，不加責誚，但和言解喻之。二人感恩，深自悔咎。乃為設酒食，令其盡歡，酒罷同載而還，因相親厚。民因歌之。」
詩文：陸君政，無怨家。鬥既罷，讎共車。
---
不詳·鄴民歌 (歌辭一，三十八首之二十八)
詩題：鄴民歌
篇目：歌辭一，三十八首之二十八
朝代：不詳
作者：不詳
卷別：卷八十三：雜歌謠辭一
詩題解：《漢書》曰：「魏襄王時，史起為鄴令，引漳水溉鄴以富魏之河內，而民作歌云。」
詩文：鄴有賢令兮為史公，決漳水兮灌鄴旁，終古舄鹵兮生稻粱。
---
不詳·醉公子 (七十四首之三十六)
詩題：醉公子
篇目：七十四首之三十六
朝代：不詳
作者：不詳
卷別：卷八十：近代曲辭二
詩文：昨日春園飲，今朝倒接䍦。誰人扶上馬，不省下樓時。
---
不詳·金奏 (唐享太廟樂章，三首之二)
詩題：金奏
篇目：唐享太廟樂章，三首之二
朝代：不詳
作者：不詳
卷別：卷十：郊廟歌辭十
詩文：肅肅清廟，巍巍盛唐。配天立極，累聖重光。樂和管磬，禮備烝嘗。永惟來格，降福無疆。
---
不詳·金奏 (唐儀坤廟樂章，十二首之二)
詩題：金奏
篇目：唐儀坤廟樂章，十二首之二
朝代：不詳
作者：不詳
卷別：卷十一：郊廟歌辭十一
詩文：陰靈效祉，軒曜降精。祥符淑氣，慶集柔明。瑤俎既列，雕桐發聲。徽猷永遠，比德皇英。
---
不詳·金奏 (唐祭方丘樂章，三首之二)
詩題：金奏
篇目：唐祭方丘樂章，三首之二
朝代：不詳
作者：不詳
卷別：卷六：郊廟歌辭六
詩文：坤元至德，品物資生。神凝博厚，道協高明。列鎮五嶽，環流四瀛。於何不載，萬寶斯成。
---
不詳·金殿樂 (七十四首之十二)
詩題：金殿樂
篇目：七十四首之十二
朝代：不詳
作者：不詳
卷別：卷八十：近代曲辭二
詩文：入夜秋砧動，千門起四鄰。不緣樓上月，應為隴頭人。
---
不詳·鈞天舞 (唐享太廟樂章，五首之二)
詩題：鈞天舞
篇目：唐享太廟樂章，五首之二
朝代：不詳
作者：不詳
卷別：卷十：郊廟歌辭十
詩序：獻高宗
詩文：承天撫籙，纂聖登皇。遐清萬宇，仰協三光。功成日用，道濟時康。瓊圖載永，寶曆斯昌。日月揚暉，煙雲爛色。河岳修貢，神祇效職。舜風攸偃，堯曦先就。睿感通寰，孝思浹宙。奉揚先德，虔遵曩狩。展義天扃，飛英雲岫。化逸王表，神凝帝先。乘雲厭俗，馭日登玄。
---
不詳·鎮西，二首之一 (七十四首之三十二)
詩題：鎮西，二首之一
篇目：七十四首之三十二
朝代：不詳
作者：不詳
卷別：卷八十：近代曲辭二
詩文：天邊物色更無春，祇有羊群與馬群。誰家營裏吹羌笛，哀怨教人不忍聞。
---
不詳·鎮西，二首之二 (七十四首之三十三)
詩題：鎮西，二首之二
篇目：七十四首之三十三
朝代：不詳
作者：不詳
卷別：卷八十：近代曲辭二
詩文：歲去年來拜聖朝，更無山闕對溪橋。九門楊柳渾無半，猶自千條與萬條。
---
不詳·長史變歌，三首之一 (吳聲歌曲二，一百一十二首之八十二)
詩題：長史變歌，三首之一
篇目：吳聲歌曲二，一百一十二首之八十二
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《長史變歌》者，晉司徒左長史王廞臨敗所製也。」 
詩文：出儂吳昌門，清水綠碧色。徘徊戎馬間，求罷不能得。
---
不詳·長史變歌，三首之三 (吳聲歌曲二，一百一十二首之八十四)
詩題：長史變歌，三首之三
篇目：吳聲歌曲二，一百一十二首之八十四
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《長史變歌》者，晉司徒左長史王廞臨敗所製也。」 
詩文：朱桂結貞根，芬芳溢帝庭【芬菲溢帝庭】。陵霜不改色，枝葉永流榮。
---
不詳·長史變歌，三首之二 (吳聲歌曲二，一百一十二首之八十三)
詩題：長史變歌，三首之二
篇目：吳聲歌曲二，一百一十二首之八十三
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《長史變歌》者，晉司徒左長史王廞臨敗所製也。」 
詩文：口和狂風扇，心故清白節。朱門前世榮，千載表忠烈。
---
不詳·長命女 (七十四首之三十五)
詩題：長命女
篇目：七十四首之三十五
朝代：不詳
作者：不詳
卷別：卷八十：近代曲辭二
詩題解：《樂苑》曰：「《長命西河女》，羽調曲也。」《樂府雜錄》曰：「大曆中，嘗有樂工自造一曲，即古曲《長命西河女》也。增損節奏，頗有新聲。」
詩文：雲送關西雨，風傳渭北秋。孤燈然客夢，寒杵搗鄉愁。
---
不詳·長安謠 (謠辭一，三十三首之五)
詩題：長安謠
篇目：謠辭一，三十三首之五
朝代：不詳
作者：不詳
卷別：卷八十七：雜歌謠辭五
詩題解：《漢書·佞倖傳》曰：「成帝初，石顯與妻子徙歸故郡，其黨牢梁、陳順皆免官，諸所交結，以顯為官，皆廢罷。少府五鹿充宗左遷玄菟太守，御史中丞伊嘉為雁門都尉。長安謠云。」
詩文：伊徙雁，鹿徙菟，去牢與陳實無價。
---
不詳·長松標 (西曲歌下，一百七首之五十二)
詩題：長松標
篇目：西曲歌下，一百七首之五十二
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《長松標》，倚歌也。」
詩文：落落千丈松，晝夜對長風。歲暮霜雪時，寒苦與誰雙。
---
不詳·長樂佳 (吳聲歌曲二，一百一十二首之一百九)
詩題：長樂佳
篇目：吳聲歌曲二，一百一十二首之一百九
朝代：不詳
作者：不詳
卷別：卷四十五：清商曲辭二
詩文：紅羅復斗帳，四角垂朱璫。玉枕龍鬚席，郎眠何處床。
---
不詳·長樂佳，七首之一 (吳聲歌曲二，一百一十二首之一百二)
詩題：長樂佳，七首之一
篇目：吳聲歌曲二，一百一十二首之一百二
朝代：不詳
作者：不詳
卷別：卷四十五：清商曲辭二
詩文：小庭春映日，四角佩琳琅。玉枕龍鬚席，郎瞑首何當。
---
不詳·長樂佳，七首之七 (吳聲歌曲二，一百一十二首之一百八)
詩題：長樂佳，七首之七
篇目：吳聲歌曲二，一百一十二首之一百八
朝代：不詳
作者：不詳
卷別：卷四十五：清商曲辭二
詩文：欲知長樂佳，仲陵羅背林，前溪長相隨。
---
不詳·長樂佳，七首之三 (吳聲歌曲二，一百一十二首之一百四)
詩題：長樂佳，七首之三
篇目：吳聲歌曲二，一百一十二首之一百四
朝代：不詳
作者：不詳
卷別：卷四十五：清商曲辭二
詩文：鴛鴦翻碧樹，皆以戲蘭渚。寢食不相離，長莫過時許。
---
不詳·長樂佳，七首之二 (吳聲歌曲二，一百一十二首之一百三)
詩題：長樂佳，七首之二
篇目：吳聲歌曲二，一百一十二首之一百三
朝代：不詳
作者：不詳
卷別：卷四十五：清商曲辭二
詩文：雎鳩不集林，體潔好清流。貞節曜奇世，長樂戲汀洲。
---
不詳·長樂佳，七首之五 (吳聲歌曲二，一百一十二首之一百六)
詩題：長樂佳，七首之五
篇目：吳聲歌曲二，一百一十二首之一百六
朝代：不詳
作者：不詳
卷別：卷四十五：清商曲辭二
詩文：欲知長樂佳，中陵羅雎鳩，美死兩心齊。
---
不詳·長樂佳，七首之六 (吳聲歌曲二，一百一十二首之一百七)
詩題：長樂佳，七首之六
篇目：吳聲歌曲二，一百一十二首之一百七
朝代：不詳
作者：不詳
卷別：卷四十五：清商曲辭二
詩文：比翼交頸遊，千載不相離。偕情欣歡，念長樂佳。
---
不詳·長樂佳，七首之四 (吳聲歌曲二，一百一十二首之一百五)
詩題：長樂佳，七首之四
篇目：吳聲歌曲二，一百一十二首之一百五
朝代：不詳
作者：不詳
卷別：卷四十五：清商曲辭二
詩文：欲知長樂佳，仲陵羅淑女，媚蘭雙情諧。
---
不詳·長發舞 (唐享太廟樂章，十一首之四)
詩題：長發舞
篇目：唐享太廟樂章，十一首之四
朝代：不詳
作者：不詳
卷別：卷十：郊廟歌辭十
詩題解：《唐會要》曰：「貞觀十四年，詔用顏師古、許敬宗議，皇祖宣簡公、懿王廟，並奏《長發之舞》，取《詩》云『濬哲惟商，長發其祥』也。」
詩序：獻宣簡公懿王
詩文：濬哲惟唐，長發其祥。帝命斯祐，王業克昌。配天載德，就日重光。本枝百代，申錫無疆。
---
不詳·長白山歌 (歌辭四，四十八首之三十四)
詩題：長白山歌
篇目：歌辭四，四十八首之三十四
朝代：不詳
作者：不詳
卷別：卷八十六：雜歌謠辭四
詩題解：《北史》曰：「來整，榮國公護之子也。尤驍勇，善撫御，討擊群賊，所向皆捷。諸賊歌之。」
詩文：長白山頭百戰場，十十五五把長槍。不畏官軍千萬眾，只怕榮公第六郎。
---
不詳·長相思 (五十二首之四十)
詩題：長相思
篇目：五十二首之四十
朝代：不詳
作者：不詳
卷別：卷六十九：雜曲歌辭九
詩文：罷秋有餘慘，還春不覺溫。詎知玉筵側，長掛銷愁人。
---
不詳·開平舞 (梁太廟樂舞辭，十一首之一)
詩題：開平舞
篇目：梁太廟樂舞辭，十一首之一
朝代：不詳
作者：不詳
卷別：卷十二：郊廟歌辭十二
詩序：迎神
詩文：黍稷馨，𨣧醴清。牲牷潔，金石鏗。恭祀事，結皇情。神來格，歌頌聲。
---
不詳·閣道謠 (謠辭一，三十三首之十三)
詩題：閣道謠
篇目：謠辭一，三十三首之十三
朝代：不詳
作者：不詳
卷別：卷八十七：雜歌謠辭五
詩題解：《晉書》曰：「潘岳才名冠世，為眾所疾。後為河陽令，而鬱鬱不得志。時尚書僕射山濤領吏部，王濟、裴楷等並為帝所親遇，岳內非之，乃題閣道為謠。」
詩文：閣道東，有大牛。王濟鞅，裴楷鞧，和嶠刺促不得休。
---
不詳·阿子歌，三首之一 (吳聲歌曲二，一百一十二首之五十二)
詩題：阿子歌，三首之一
篇目：吳聲歌曲二，一百一十二首之五十二
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《阿子歌》者，亦因升平初歌云『阿子汝聞不』？後人演其聲為《阿子》、《歡聞》二曲。」《樂苑》曰：「嘉興人養鴨兒，鴨兒既死，因有此歌。未知孰是。」
詩文：阿子復阿子，念汝好顏容。風流世希有，窈窕無人雙。
---
不詳·阿子歌，三首之三 (吳聲歌曲二，一百一十二首之五十四)
詩題：阿子歌，三首之三
篇目：吳聲歌曲二，一百一十二首之五十四
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《阿子歌》者，亦因升平初歌云『阿子汝聞不』？後人演其聲為《阿子》、《歡聞》二曲。」《樂苑》曰：「嘉興人養鴨兒，鴨兒既死，因有此歌。未知孰是。」
詩文：野田草欲盡，東流水又暴。念我雙飛鳧，飢渴常不飽。
---
不詳·阿子歌，三首之二 (吳聲歌曲二，一百一十二首之五十三)
詩題：阿子歌，三首之二
篇目：吳聲歌曲二，一百一十二首之五十三
朝代：不詳
作者：不詳
卷別：卷四十五：清商曲辭二
詩題解：《宋書·樂志》曰：「《阿子歌》者，亦因升平初歌云『阿子汝聞不』？後人演其聲為《阿子》、《歡聞》二曲。」《樂苑》曰：「嘉興人養鴨兒，鴨兒既死，因有此歌。未知孰是。」
詩文：春月故鴨啼，獨雄顛倒落。工知悅弦死，故來相尋博。
---
不詳·陳初童謠 (謠辭三，五十一首之十九)
詩題：陳初童謠
篇目：謠辭三，五十一首之十九
朝代：不詳
作者：不詳
卷別：卷八十九：雜歌謠辭七
詩文：御路種竹篠，蕭蕭已復起。合盤貯蓬塊，無復揚塵已。
---
不詳·陳初童謠 (謠辭三，五十一首之十八)
詩題：陳初童謠
篇目：謠辭三，五十一首之十八
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「陳初有童謠。其後陳主果為韓擒所敗。擒本名擒虎，黃班之謂也。破建康之始，復乘青驄馬，往反時節皆應。」
詩文：黃班青驄馬，發自壽陽涘。來時冬氣末，去日春風始。
---
不詳·陳初詩謠 (謠辭三，五十一首之二十)
詩題：陳初詩謠
篇目：謠辭三，五十一首之二十
朝代：不詳
作者：不詳
卷別：卷八十九：雜歌謠辭七
詩文：日西夜烏飛，拔劍倚梁柱。歸去來，歸山下。
---
不詳·陽春曲 (江南弄下，五十首之二十五)
詩題：陽春曲
篇目：江南弄下，五十首之二十五
朝代：不詳
作者：不詳
卷別：卷五十一：清商曲辭八
詩文：紫錦紅囊香滿風，金鸞玉軾搖丁冬。沙鷗白羽翦晴碧，野桃紅豔燒春空。芳草綿延鎖平地，壠蝶雙雙舞幽翠。鳳叫龍吟白日長，落花聲底仙娥醉。
---
不詳·隋文武舞歌，二首之一：文舞歌 (雅舞，二十五首之二十)
詩題：隋文武舞歌，二首之一：文舞歌
篇目：雅舞，二十五首之二十
朝代：不詳
作者：不詳
卷別：卷五十二：舞曲歌辭一
詩題解：《隋書·樂志》曰：「隋有文舞武舞，舞各六十四人。文舞黑介幘，冠進賢冠，絳紗連裳，內單皁襪領，襈裾，革帶，烏皮履。左手執籥，右手執翟。武舞服，武弁，朱褠衣，餘同文舞。左執朱干，右執大戚。其舞六成，始而受命，再成而定山東，三成而平蜀道，四成而北狄是通，五成而江南是拓，六成復綴以闡太平。」
詩文：天睠有屬，后德惟明。君臨萬宇，昭事百靈。濯以江漢，樹之風聲。罄地畢歸，窮天皆至。六戎行朔，八蠻請吏。煙雲獻彩，龜龍表異。緝和禮樂，燮理陰陽。功由舞見，德以歌彰。兩儀同大，日月齊光。
---
不詳·隋文武舞歌，二首之二：武舞歌 (雅舞，二十五首之二十一)
詩題：隋文武舞歌，二首之二：武舞歌
篇目：雅舞，二十五首之二十一
朝代：不詳
作者：不詳
卷別：卷五十二：舞曲歌辭一
詩題解：《隋書·樂志》曰：「隋有文舞武舞，舞各六十四人。文舞黑介幘，冠進賢冠，絳紗連裳，內單皁襪領，襈裾，革帶，烏皮履。左手執籥，右手執翟。武舞服，武弁，朱褠衣，餘同文舞。左執朱干，右執大戚。其舞六成，始而受命，再成而定山東，三成而平蜀道，四成而北狄是通，五成而江南是拓，六成復綴以闡太平。」
詩文：惟皇御宇，惟帝乘乾。五材並用，七德兼宣。平暴夷險，拯溺救燔。九域載安，兆庶斯賴。續地之厚，補天之大。聲隆有截，化覃無外。鼓鐘既奮，干戚攸陳。功高德重，政謐化淳。鴻休永播，久而彌新。
---
不詳·隋煬帝大業中童謠 (謠辭三，五十一首之三十三)
詩題：隋煬帝大業中童謠
篇目：謠辭三，五十一首之三十三
朝代：不詳
作者：不詳
卷別：卷八十九：雜歌謠辭七
詩題解：《隋書·五行志》曰：「煬帝大業中童謠。其後李密坐楊玄感之逆，為吏所拘，在路逃叛，潛結群盜，自陽城山而來，襲破洛口倉，後復屯兵苑內。『莫浪語』，密也。宇文化及自號許國，尋亦破滅。『誰道許』者，蓋驚疑之辭也。」
詩文：桃李子，鴻鵠遶陽山，宛轉花林裏。莫浪語，誰道許。
---
不詳·隴上歌 (歌辭三，四十四首之二十九)
詩題：隴上歌
篇目：歌辭三，四十四首之二十九
朝代：不詳
作者：不詳
卷別：卷八十五：雜歌謠辭三
詩題解：《晉書·載記》曰：「劉曜圍陳安于隴城，安敗，南走陝中。曜使將軍平先、丘中伯率勁騎追安。安與壯士十餘騎於陝中格戰，安左手奮七尺大刀，右手執丈八蛇矛，近交則刀矛俱發，輒害五六，遠則雙帶鞬服，左右馳射而走。平先亦壯健絕人，與安搏戰，三交，奪其蛇矛而退，遂追斬于澗曲。安善於撫接，吉凶夷險，與眾同之。及其死，隴上為之歌。曜聞而嘉傷，命樂府歌之。」
詩文：隴上壯士有陳安【隴上健兒有陳安】，軀幹雖小腹中寬，愛養將士同心肝。䯀驄父馬鐵鍛鞍，七尺大刀奮如湍，丈八蛇矛左右盤，十盪十決無當前。戰始三交失蛇矛，棄我䯀驄竄巖幽，為我外援而懸頭。西流之水東流河，一去不還奈子何。
---
不詳·隴頭歌辭，三首之一 (梁鼓角橫吹曲，六十六首之六十二)
詩題：隴頭歌辭，三首之一
篇目：梁鼓角橫吹曲，六十六首之六十二
朝代：不詳
作者：不詳
卷別：卷二十五：橫吹曲辭五
詩文：隴頭流水，流離山下。念吾一身，飄然曠野。
---
不詳·隴頭歌辭，三首之三 (梁鼓角橫吹曲，六十六首之六十四)
詩題：隴頭歌辭，三首之三
篇目：梁鼓角橫吹曲，六十六首之六十四
朝代：不詳
作者：不詳
卷別：卷二十五：橫吹曲辭五
詩文：隴頭流水，鳴聲幽咽。遙望秦川，心肝斷絕。
---
不詳·隴頭歌辭，三首之二 (梁鼓角橫吹曲，六十六首之六十三)
詩題：隴頭歌辭，三首之二
篇目：梁鼓角橫吹曲，六十六首之六十三
朝代：不詳
作者：不詳
卷別：卷二十五：橫吹曲辭五
詩文：朝發欣城，暮宿隴頭。寒不能語，舌卷入喉。
---
不詳·雍和 (唐五郊樂章，二十首之七)
詩題：雍和
篇目：唐五郊樂章，二十首之七
朝代：不詳
作者：不詳
卷別：卷六：郊廟歌辭六
詩序：迎俎
詩文：大樂稀音，至誠簡禮。文物棣棣，聲明濟濟。六變有成，三登無體。迺眷豐潔，恩覃愷悌。
---
不詳·雍和 (唐五郊樂章，二十首之三)
詩題：雍和
篇目：唐五郊樂章，二十首之三
朝代：不詳
作者：不詳
卷別：卷六：郊廟歌辭六
詩序：迎俎
詩文：金懸夕肆，玉俎朝陳。饗薦黃道，芬流紫辰。迺誠迺敬，載享載禋。崇薦斯在，惟皇是賓。
---
不詳·雍和 (唐五郊樂章，二十首之十一)
詩題：雍和
篇目：唐五郊樂章，二十首之十一
朝代：不詳
作者：不詳
卷別：卷六：郊廟歌辭六
詩序：迎俎
詩文：昭昭丹陸，奕奕炎方。禮陳牲幣，樂備篪簧。瓊羞溢俎，玉𨣧浮觴。恭惟正直，歆此馨香。
---
不詳·雍和 (唐五郊樂章，二十首之十九)
詩題：雍和
篇目：唐五郊樂章，二十首之十九
朝代：不詳
作者：不詳
卷別：卷六：郊廟歌辭六
詩序：迎俎
詩文：陽月斯紀，應鐘在候。載潔牲牷，爰登俎豆。既高既遠，無聲無臭。靜言格思，惟神保祐。
---
不詳·雍和 (唐五郊樂章，二十首之十五)
詩題：雍和
篇目：唐五郊樂章，二十首之十五
朝代：不詳
作者：不詳
卷別：卷六：郊廟歌辭六
詩序：迎俎
詩文：律應西成，氣躔南呂。珪幣咸列，笙竽備舉。苾苾蘭羞，芬芬桂醑。式資宴貺，用調霜序。
---
不詳·雍和 (唐享太廟樂章，十一首之三)
詩題：雍和
篇目：唐享太廟樂章，十一首之三
朝代：不詳
作者：不詳
卷別：卷十：郊廟歌辭十
詩序：迎俎
詩文：崇茲享祀，誠敬兼至。樂以感靈，禮以昭事。粢盛咸潔，牲牷孔備。永言孝思，庶幾不匱。
---
不詳·雍和 (唐享太廟樂章，十一首之十)
詩題：雍和
篇目：唐享太廟樂章，十一首之十
朝代：不詳
作者：不詳
卷別：卷十：郊廟歌辭十
詩序：撤俎
詩文：於穆清廟，聿修嚴祀。四縣載陳，三獻斯止。籩豆徹薦，人祇介祉。神惟格思，錫祚不已。
---
不詳·雍和 (唐享隱太子廟樂章，五首之三)
詩題：雍和
篇目：唐享隱太子廟樂章，五首之三
朝代：不詳
作者：不詳
卷別：卷十一：郊廟歌辭十一
詩序：迎俎
詩文：明典肅陳，神居邃啟。春伯聯事，秋官相禮。有來雍雍，登歌濟濟。緬惟主鬯，庶歆芳醴。
---
不詳·雍和 (唐夕月樂章，三首之二)
詩題：雍和
篇目：唐夕月樂章，三首之二
朝代：不詳
作者：不詳
卷別：卷六：郊廟歌辭六
詩序：迎俎
詩文：朏晨爭舉，天宗禮辟。夜典涼秋，陰明湛夕。有𨣧斯旨，有牲斯碩。穆穆其暉，穰穰是積。
---
不詳·雍和 (唐明堂樂章，三首之二)
詩題：雍和
篇目：唐明堂樂章，三首之二
朝代：不詳
作者：不詳
卷別：卷五：郊廟歌辭五
詩序：迎俎
詩文：八牖晨披，五精朝奠。霧凝瓊篚，風清金縣。神滌備全，明粢豐衍。載結彝俎，陳誠以薦。
---
不詳·雍和 (唐昭德皇后廟樂章，九首之三)
詩題：雍和
篇目：唐昭德皇后廟樂章，九首之三
朝代：不詳
作者：不詳
卷別：卷十一：郊廟歌辭十一
詩序：迎俎
詩文：我將我享，盡明而誠。載芬黍稷，載滌犧牲。懿矣元良，萬邦以貞。心乎愛敬，若睹容聲。
---
不詳·雍和 (唐昭德皇后廟樂章，九首之八)
詩題：雍和
篇目：唐昭德皇后廟樂章，九首之八
朝代：不詳
作者：不詳
卷別：卷十一：郊廟歌辭十一
詩序：撤俎
詩文：公尸既起，享禮載終。稱歌進撤，盡敬由衷。澤流惠下，大小咸同。
---
不詳·雍和 (唐朝日樂章，三首之二)
詩題：雍和
篇目：唐朝日樂章，三首之二
朝代：不詳
作者：不詳
卷別：卷六：郊廟歌辭六
詩序：迎俎
詩文：晨儀式薦，明祀惟光。神物爰止，靈暉載揚。玄端肅事，紫幄興祥。福履攸假，於昭允王。
---
不詳·雍和 (唐祀九宮貴神樂章，十五首之九)
詩題：雍和
篇目：唐祀九宮貴神樂章，十五首之九
朝代：不詳
作者：不詳
卷別：卷六：郊廟歌辭六
詩序：迎俎
詩文：俎豆有踐，黃流在樽。九宮之祀，三代莫存。樂變六宮，壇開八門。聖皇昭對，祐我黎元。
---
不詳·雍和 (唐祀圓丘樂章，八首之四)
詩題：雍和
篇目：唐祀圓丘樂章，八首之四
朝代：不詳
作者：不詳
卷別：卷四：郊廟歌辭四
詩序：迎俎
詩文：欽惟大帝，載仰皇穹。始命田燭，爰啟郊宮。《雲門》駭聽，雷鼓鳴空。神其介祀，景祚斯融。
---
不詳·雍和 (唐祀圓丘樂章，十一首之四)
詩題：雍和
篇目：唐祀圓丘樂章，十一首之四
朝代：不詳
作者：不詳
卷別：卷五：郊廟歌辭五
詩序：迎俎
詩文：爛雲普洽，律風無外。千品其凝，九賓斯會。禋樽晉燭，純犧滌汰。玄覆攸廣，鴻休汪濊。
---
不詳·雍和 (唐祀昊天樂章，十首之五)
詩題：雍和
篇目：唐祀昊天樂章，十首之五
朝代：不詳
作者：不詳
卷別：卷五：郊廟歌辭五
詩序：迎俎
詩文：郊壇展敬，嚴配因心。孤竹簫管，空桑瑟琴。肅穆大禮，鏗鏘八音。恭惟上帝，希降靈歆。
---
不詳·雍和 (唐祭方丘樂章，五首之三)
詩題：雍和
篇目：唐祭方丘樂章，五首之三
朝代：不詳
作者：不詳
卷別：卷六：郊廟歌辭六
詩序：迎俎
詩文：柔而能方，直而能敬。厚載以德，大亨以正。有滌斯牷，有馨斯盛。介茲景福，祚我休慶。
---
不詳·雍和 (唐蜡百神樂章，三首之二)
詩題：雍和
篇目：唐蜡百神樂章，三首之二
朝代：不詳
作者：不詳
卷別：卷六：郊廟歌辭六
詩序：迎俎
詩文：緹籥勁序，玄英晚候。姬蜡開儀，豳歌入奏。蕙馥雕俎，蘭芬玉酎。大饗明祇，永綏多祐。
---
不詳·雍和 (唐雩祀樂章，三首之二)
詩題：雍和
篇目：唐雩祀樂章，三首之二
朝代：不詳
作者：不詳
卷別：卷五：郊廟歌辭五
詩序：迎俎
詩文：紺筵分彩，寶圖吐絢。風管晨凝，雲歌曉囀。肅事蘋藻，虔申桂奠。百穀斯登，萬箱攸薦。
---
不詳·雍州歌 (歌辭四，四十八首之二十八)
詩題：雍州歌
篇目：歌辭四，四十八首之二十八
朝代：不詳
作者：不詳
卷別：卷八十六：雜歌謠辭四
詩題解：《南史》曰：「梁南平王偉子恪，為雍州刺史，年少未閒庶務，委之群下。百姓每通一辭，數處輸錢，方得聞徹。賓客有江仲舉、蔡薳、王臺卿、庾仲容四人，俱被接遇，並有蓄積。民間歌之。後達武帝，帝因接末句云。」
詩文：江千萬，蔡五百，王新車，庾大宅。主人憒憒不如客。
---
不詳·雙帶子 (七十四首之三)
詩題：雙帶子
篇目：七十四首之三
朝代：不詳
作者：不詳
卷別：卷八十：近代曲辭二
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
不詳·雙行纏，二首之一 (西曲歌下，一百七首之五十三)
詩題：雙行纏，二首之一
篇目：西曲歌下，一百七首之五十三
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《雙行纏》，倚歌也。」
詩文：朱絲繫腕繩，真如白雪凝。非但我言好，眾情共所稱。
---
不詳·雙行纏，二首之二 (西曲歌下，一百七首之五十四)
詩題：雙行纏，二首之二
篇目：西曲歌下，一百七首之五十四
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《雙行纏》，倚歌也。」
詩文：新羅繡行纏，足趺如春妍。他人不言好，獨我知可憐。
---
不詳·雞鳴歌 (歌辭一，三十八首之三十二)
詩題：雞鳴歌
篇目：歌辭一，三十八首之三十二
朝代：不詳
作者：不詳
卷別：卷八十三：雜歌謠辭一
詩題解：《樂府廣題》曰：「漢有雞鳴衛士，主雞唱。宮外舊儀，宮中與臺並不得畜雞。晝漏盡，夜漏起，中黃門持五夜，甲夜畢傳乙，乙夜畢傳丙，丙夜畢傳丁，丁夜畢傳戊，戊夜，是為五更。未明三刻雞鳴，衛士起唱。」《漢書》曰：「高祖圍項羽垓下，羽是夜聞漢軍四面皆楚歌。」應劭曰：「楚歌者，雞鳴歌也。」《晉太康地記》曰：「後漢固始、鮦陽、公安、細陽四縣衛士習此曲，於闕下歌之，今雞鳴歌是也。然則此歌蓋漢歌也。」按《周禮·雞人》「掌大祭祀，夜嘑旦以嘂百官」，則所起亦遠矣。
詩文：東方欲明星爛爛，汝南晨雞登壇喚。曲終漏盡嚴具陳，月沒星稀天下旦。千門萬戶遞魚鑰，宮中城上飛烏鵲。
---
不詳·離別難 (七十四首之四十二)
詩題：離別難
篇目：七十四首之四十二
朝代：不詳
作者：不詳
卷別：卷八十：近代曲辭二
詩題解：《樂府雜錄》曰：「《離別難》，武后朝有一士人陷冤獄，籍其家。妻配入掖庭，善吹觱篥，乃撰此曲以寄情焉。初名《大郎神》，蓋取良人第行也，既畏人知，遂三易其名曰《悲切子》，終號《怨回鶻》云。」
詩文：此別難重陳，花深復變人。來時梅覆雪，去日柳含春。物候催行客，歸途淑氣新。剡川今已遠，魂夢暗相親。
---
不詳·離歌 (歌辭二，四十七首之三十九)
詩題：離歌
篇目：歌辭二，四十七首之三十九
朝代：不詳
作者：不詳
卷別：卷八十四：雜歌謠辭二
詩文：晨行梓道中，梓葉相切磨。與君別交中，繣如新縑羅。裂之有餘絲，吐之無還期。
---
不詳·需夏 (隋圜丘歌，八首之六)
詩題：需夏
篇目：隋圜丘歌，八首之六
朝代：不詳
作者：不詳
卷別：卷四：郊廟歌辭四
詩序：飲福
詩文：禮以恭事，薦以饗時。載清玄酒，備潔薌萁。回旒分爵，思媚軒墀。惠均撤俎，祥降受釐。十倫以具，百福斯滋。克昌厥德，永祚鴻基。
---
不詳·靈長舞 (漢宗廟樂舞辭，六首之二)
詩題：靈長舞
篇目：漢宗廟樂舞辭，六首之二
朝代：不詳
作者：不詳
卷別：卷十二：郊廟歌辭十二
詩序：文祖室
詩文：天降祥，漢祚昌。火炎上，水靈長。建廟社，潔蒸嘗。羅鐘石，儼珩璜。陳玉豆，酌金觴。氣昭感，德馨香。祗洛汭，瞻晉陽。降吾祖，福穰穰。
---
不詳·青帝歌 (齊明堂樂歌，十五首之九)
詩題：青帝歌
篇目：齊明堂樂歌，十五首之九
朝代：不詳
作者：不詳
卷別：卷二：郊廟歌辭二
詩文：參映夕，駟昭晨。靈乘震，司青春。雁將向，桐始蕤。和風舞，暄光遲。萌動達，萬品親。潤無際，澤無垠。
---
不詳·青帝角音 (唐五郊樂章，二十首之五)
詩題：青帝角音
篇目：唐五郊樂章，二十首之五
朝代：不詳
作者：不詳
卷別：卷六：郊廟歌辭六
詩文：鶴雲旦起，鳥星昏集。律候新風，陽開初蟄。至德可饗，行潦斯挹。錫以無疆，蒸人乃粒。
---
不詳·青帝高明樂 (北齊五郊樂歌，五首之一)
詩題：青帝高明樂
篇目：北齊五郊樂歌，五首之一
朝代：不詳
作者：不詳
卷別：卷三：郊廟歌辭三
詩文：歲云獻，谷風歸。斗東指，雁北飛。電鞭激，雷車遽。虹旌靡，青龍馭。和氣洽，具物滋。翻降止，應帝期。
---
不詳·青郊迎神 (唐五郊樂章，十首之三)
詩題：青郊迎神
篇目：唐五郊樂章，十首之三
朝代：不詳
作者：不詳
卷別：卷六：郊廟歌辭六
詩文：緹幕移候，青郊啟蟄。淑景遲遲，和風習習。璧玉宵備，旌旄曙立。張樂以迎，帝神其入。
---
不詳·青陽 (漢郊祀歌，二十首之三)
詩題：青陽
篇目：漢郊祀歌，二十首之三
朝代：不詳
作者：不詳
卷別：卷一：郊廟歌辭一
詩文：青陽開動，根荄以遂，膏潤並愛，跂行畢逮。霆聲發榮，壧處頃聽，枯槁復產，迺成厥命。眾庶熙熙，施及夭胎，群生啿啿，惟春之祺。
---
不詳·青陽度，三首之一 (西曲歌下，一百七首之五)
詩題：青陽度，三首之一
篇目：西曲歌下，一百七首之五
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青陽度》，倚歌。凡倚歌悉用鈴鼓，無弦有吹。」
詩文：隱機倚不織，尋得爛漫絲。成匹郎莫斷，憶儂經絞時。
---
不詳·青陽度，三首之三 (西曲歌下，一百七首之七)
詩題：青陽度，三首之三
篇目：西曲歌下，一百七首之七
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青陽度》，倚歌。凡倚歌悉用鈴鼓，無弦有吹。」
詩文：青荷蓋綠水，芙蓉披紅鮮。下有並根藕，上生並目蓮。
---
不詳·青陽度，三首之二 (西曲歌下，一百七首之六)
詩題：青陽度，三首之二
篇目：西曲歌下，一百七首之六
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青陽度》，倚歌。凡倚歌悉用鈴鼓，無弦有吹。」
詩文：碧玉擣衣砧，七寶金蓮杵。高舉徐徐下，輕擣只為汝。
---
不詳·青驄白馬，八首之一 (西曲歌下，一百七首之八)
詩題：青驄白馬，八首之一
篇目：西曲歌下，一百七首之八
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：青驄白馬紫絲韁，可憐石橋根柏梁。
---
不詳·青驄白馬，八首之七 (西曲歌下，一百七首之十四)
詩題：青驄白馬，八首之七
篇目：西曲歌下，一百七首之十四
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：問君可憐下都去，何得見君復西歸。
---
不詳·青驄白馬，八首之三 (西曲歌下，一百七首之十)
詩題：青驄白馬，八首之三
篇目：西曲歌下，一百七首之十
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：繫馬可憐著長松，遊戲徘徊五湖中。
---
不詳·青驄白馬，八首之二 (西曲歌下，一百七首之九)
詩題：青驄白馬，八首之二
篇目：西曲歌下，一百七首之九
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：汝忽千里去無常，願得到頭還故鄉。
---
不詳·青驄白馬，八首之五 (西曲歌下，一百七首之十二)
詩題：青驄白馬，八首之五
篇目：西曲歌下，一百七首之十二
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：可憐白馬高纏騣，著地躑躅多徘徊。
---
不詳·青驄白馬，八首之八 (西曲歌下，一百七首之十五)
詩題：青驄白馬，八首之八
篇目：西曲歌下，一百七首之十五
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：齊唱可憐使人惑，晝夜懷歡何時忘。
---
不詳·青驄白馬，八首之六 (西曲歌下，一百七首之十三)
詩題：青驄白馬，八首之六
篇目：西曲歌下，一百七首之十三
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：問君可憐六萌車，迎取窈窕西曲娘。
---
不詳·青驄白馬，八首之四 (西曲歌下，一百七首之十一)
詩題：青驄白馬，八首之四
篇目：西曲歌下，一百七首之十一
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《青驄白馬》，舊舞十六人。」
詩文：借問湖中採菱婦，蓮子青荷可得否？
---
不詳·項王歌 (四十七首之四十三)
詩題：項王歌
篇目：四十七首之四十三
朝代：不詳
作者：不詳
卷別：卷五十八：琴曲歌辭二
詩文：無復拔山力，誰論蓋世才。欲知漢騎滿，但聽楚歌哀。悲看騅馬去，泣望艤舟來。
---
不詳·順和 (唐祭方丘樂章，三首之一)
詩題：順和
篇目：唐祭方丘樂章，三首之一
朝代：不詳
作者：不詳
卷別：卷六：郊廟歌辭六
詩序：迎神
詩文：坤厚載物，德柔垂祉。九域咸雍，四溟為紀。敬因良節，虔修陰祀。廣樂式張，靈其降止。
---
不詳·順和 (唐祭方丘樂章，五首之一)
詩題：順和
篇目：唐祭方丘樂章，五首之一
朝代：不詳
作者：不詳
卷別：卷六：郊廟歌辭六
詩序：迎神
詩文：萬物資以化，交泰屬昇平。易從業惟簡，得一道斯寧。具儀光玉帛，送舞變《咸》《英》。黍稷良非貴，明德信惟馨。
---
不詳·順和 (唐祭方丘樂章，五首之五)
詩題：順和
篇目：唐祭方丘樂章，五首之五
朝代：不詳
作者：不詳
卷別：卷六：郊廟歌辭六
詩序：送神
詩文：陰祇協贊，厚載方貞。牲幣具舉，簫管備成。其禮惟肅，其德惟明。神之聽矣，式鑒虔誠。
---
不詳·顏有道歌 (歌辭四，四十八首之三十九)
詩題：顏有道歌
篇目：歌辭四，四十八首之三十九
朝代：不詳
作者：不詳
卷別：卷八十六：雜歌謠辭四
詩題解：《唐書》曰：「顏遊秦，師古叔父。武德初為廉州刺史，時劉黑闥初平，人多以強暴寡禮，風俗未安。遊秦撫恤境內，敬讓大行，邑里歌之，高祖璽書勉勞焉。」
詩文：廉州顏有道，性行同莊、老。愛人如赤子，不殺非時草。
---
不詳·顯仁舞 (漢宗廟樂舞辭，六首之四)
詩題：顯仁舞
篇目：漢宗廟樂舞辭，六首之四
朝代：不詳
作者：不詳
卷別：卷十二：郊廟歌辭十二
詩序：翼祖室
詩文：運極金行謝，天資水德隆。禮神鄜畤館，布政未央宮。詰旦修明祀，登歌答茂功。雲軿臨降久，星俎薦陳豐。藹藹沈檀霧，鏘鏘環珮風。熒煌升藻藉，肸蠁轉珠櫳。尊祖《咸》《韶》備，貽孫書軌同。京坻長有積，宗社享無窮。
---
不詳·食舉樂 (北齊元會大饗歌，十首之九)
詩題：食舉樂
篇目：北齊元會大饗歌，十首之九
朝代：不詳
作者：不詳
卷別：卷十四：燕射歌辭二
詩文：三端正啟，萬方觀禮。具物充庭，二儀合體。百華照曉，千門洞晨。或華或裔，奉贄惟新。悠悠亙六合，圓首莫不臣。仰施如雨，晞和猶日。風化表笙鏞，歌謳被琴瑟。誰言文軌異，今朝混為一。○彤庭爛景，丹陛流光。懷黃綰白，鵷鷺成行。文贊百揆，武鎮四方。折衝鼓雷電，獻替協陰陽。大矣哉，道邁上皇，陋五帝，狹三皇。窮禮物，該樂章。序冠帶，垂衣裳。○天壤和，家國穆。悠悠萬類，咸孕育。契冥化，侔大造。靈效珍，神歸寶。興雲氣，飛龍蒼。麟一角，鳳五光。朱雀降，黃玉表。九尾馴，三足擾。化之定，至矣哉。瑞感德，四方來。○囹圄空，水火菽粟。求賢振滯，棄珠玉。衣不靡，宮以卑。當陽端嘿，垂拱無為。云云萬有，其樂不訾。○嗟此舉，時逢至道。肖形咸自持，賦命無傷夭。行氣進皇輿，遊龍服帝皁。聖主寧區宇，乾坤永相保。○牧野征，鳴條戰。大齊家萬國，拱揖應終禪。奧主廓清都，大君臨赤縣。高居深視，當扆正殿。旦暮之期今一見。○兩儀分，牧以君。陶有象，化無垠。大齊德，邈誰群。超鳳火，冠龍雲。露以潔，風以薰。榮光至，氣氤氳。○神化遠，人靈協。寒暑調，風雨燮。披泥檢，受圖諜。圖諜啟，期運昌。分四序，綴三光。延寶祚，眇無疆。○惟皇道，升平日。河水清，海不溢。雲干呂，風入律。驅黔首，入仁壽。與天高，並地厚。○刑以厝，頌聲揚。皇情邈，眷汾、襄。岱山高，配林壯。亭亭聳，云云望。旆葳蕤，駕騤騤。刊金闕，奠玉龜。
---
不詳·食舉歌，八首之一 (隋元會大饗歌，十一首之三)
詩題：食舉歌，八首之一
篇目：隋元會大饗歌，十一首之三
朝代：不詳
作者：不詳
卷別：卷十五：燕射歌辭三
詩文：燔黍設教禮之始，五味相資火為紀。平心和德在甘旨，牢羞既陳鐘石俟，以斯而御揚盛軌。
---
不詳·食舉歌，八首之七 (隋元會大饗歌，十一首之九)
詩題：食舉歌，八首之七
篇目：隋元會大饗歌，十一首之九
朝代：不詳
作者：不詳
卷別：卷十五：燕射歌辭三
詩文：禮以安國仁為政，具物必陳饔牢盛。罝罘斤斧順時令，懷生熙熙皆得性，於茲宴喜流嘉慶。
---
不詳·食舉歌，八首之三 (隋元會大饗歌，十一首之五)
詩題：食舉歌，八首之三
篇目：隋元會大饗歌，十一首之五
朝代：不詳
作者：不詳
卷別：卷十五：燕射歌辭三
詩文：饔人進羞樂侑作，川潛之膾雲飛臛。甘酸有宜芬勺藥，金敦玉豆盛交錯，御鼓既聲安以樂。
---
不詳·食舉歌，八首之二 (隋元會大饗歌，十一首之四)
詩題：食舉歌，八首之二
篇目：隋元會大饗歌，十一首之四
朝代：不詳
作者：不詳
卷別：卷十五：燕射歌辭三
詩文：養身必敬禮食昭，時和歲阜庶物饒。鹽梅既濟鼎鉉調，特以膚腊加臐膮，威儀濟濟懋皇朝。
---
不詳·食舉歌，八首之五 (隋元會大饗歌，十一首之七)
詩題：食舉歌，八首之五
篇目：隋元會大饗歌，十一首之七
朝代：不詳
作者：不詳
卷別：卷十五：燕射歌辭三
詩文：嘉羞入饋猶化謐，沃土名滋帝臺實。陽華之菜雕陵栗，鼎俎芬芳豆籩溢，通幽致遠車書一。
---
不詳·食舉歌，八首之八 (隋元會大饗歌，十一首之十)
詩題：食舉歌，八首之八
篇目：隋元會大饗歌，十一首之十
朝代：不詳
作者：不詳
卷別：卷十五：燕射歌辭三
詩文：皇道四達禮樂成，臨朝日舉表時平。甘芳既飫醑以清，揚休玉卮正性情，隆我帝載永明明。
---
不詳·食舉歌，八首之六 (隋元會大饗歌，十一首之八)
詩題：食舉歌，八首之六
篇目：隋元會大饗歌，十一首之八
朝代：不詳
作者：不詳
卷別：卷十五：燕射歌辭三
詩文：道高物備食多方，山膚既善水豢良。桓蒲在位簨業張，加籩折俎爛成行，恩風下濟道化光。
---
不詳·食舉歌，八首之四 (隋元會大饗歌，十一首之六)
詩題：食舉歌，八首之四
篇目：隋元會大饗歌，十一首之六
朝代：不詳
作者：不詳
卷別：卷十五：燕射歌辭三
詩文：玉食惟后膳必珍，芳菰既潔重秬新。是能安體又調神，荊包畢至海貢陳，用之有節德無垠。
---
不詳·飲福 (梁太廟樂舞辭，十一首之九)
詩題：飲福
篇目：梁太廟樂舞辭，十一首之九
朝代：不詳
作者：不詳
卷別：卷十二：郊廟歌辭十二
詩文：戛玉摐金永頌聲，檿絲孤竹和且清。靈歆醉止犧象盈，自天降福千萬齡。
---
不詳·飲福酒歌 (隋太廟歌，九首之八)
詩題：飲福酒歌
篇目：隋太廟歌，九首之八
朝代：不詳
作者：不詳
卷別：卷十：郊廟歌辭十
詩文：神道正直，祀事有融。肅雍備禮，莊敬在躬。羞燔已具，奠酹將終。降祥惟永，受福無窮。
---
不詳·飲酒樂 (四十八首之二十)
詩題：飲酒樂
篇目：四十八首之二十
朝代：不詳
作者：不詳
卷別：卷七十四：雜曲歌辭十四
詩題解：《樂苑》曰：「《飲酒樂》，商調曲也。」
詩文：飲酒須飲多，人生能幾何。百年須受樂，莫厭管弦歌。
---
不詳·香初上 (唐太清宮樂章，十一首之三)
詩題：香初上
篇目：唐太清宮樂章，十一首之三
朝代：不詳
作者：不詳
卷別：卷十一：郊廟歌辭十一
詩文：肅肅我祖，綿綿道宗。至感潛達，靈心暗通。雲駢御氣，芝蓋隨風。四時禋祀，萬國來同。
---
不詳·驪駒歌 (歌辭二，四十七首之三十八)
詩題：驪駒歌
篇目：歌辭二，四十七首之三十八
朝代：不詳
作者：不詳
卷別：卷八十四：雜歌謠辭二
詩題解：《漢書·儒林》曰：「王式除為博士，既至舍中，會諸大夫共持酒肉勞式，皆注意高仰之。博士江公心嫉式，謂歌吹諸生曰：『歌《驪駒》。』式曰：『聞之於師：客歌《驪駒》，主人歌《客毋庸歸》。』今日諸君為主人，日尚早，未可也。」驪駒者，客欲去歌之，故式以為言也。
詩文：驪駒在門，僕夫具存。驪駒在路，僕夫整駕。
---
不詳·高明樂 (北齊享廟樂辭，十八首之十七)
詩題：高明樂
篇目：北齊享廟樂辭，十八首之十七
朝代：不詳
作者：不詳
卷別：卷九：郊廟歌辭九
詩序：送神
詩文：仰榱桷，慕衣冠。禮雲罄，祀將闌。神之駕，紛奕奕。乘白雲，無不適。窮昭域，極幽塗。歸帝祉，眷皇都。
---
不詳·高明樂 (北齊北郊樂歌，八首之一)
詩題：高明樂
篇目：北齊北郊樂歌，八首之一
朝代：不詳
作者：不詳
卷別：卷三：郊廟歌辭三
詩序：迎神
詩文：惟祇監矣，皇靈肅止。方琮展事，即陰成理。士備八能，樂合八變。風湊伊雅，光華襲薦。宸衛騰景，靈駕霏煙。嚴壇生白，綺席凝玄。
---
不詳·高明樂 (北齊北郊樂歌，八首之五)
詩題：高明樂
篇目：北齊北郊樂歌，八首之五
朝代：不詳
作者：不詳
卷別：卷三：郊廟歌辭三
詩序：奠爵
詩文：自天子之，會昌神道。方澤祗事，克光天保。九關洞開，百靈環列。八樽呈備，五聲投節。
---
不詳·高明樂 (北齊北郊樂歌，八首之六)
詩題：高明樂
篇目：北齊北郊樂歌，八首之六
朝代：不詳
作者：不詳
卷別：卷三：郊廟歌辭三
詩序：送神
詩文：獻享畢，懸佾周。神之駕，將下游。超荒極，憩崐丘。懷萬國，寧九州。欣帝道，心顧留。匝上下，荷皇休。
---
不詳·高明樂 (北齊南郊樂歌，十三首之七)
詩題：高明樂
篇目：北齊南郊樂歌，十三首之七
朝代：不詳
作者：不詳
卷別：卷三：郊廟歌辭三
詩序：初獻
詩文：上下眷，旁午從。爵以質，獻以恭。咸斯暢，樂惟雍。孝敬闡，臨萬邦。
---
不詳·高明樂 (北齊南郊樂歌，十三首之二)
詩題：高明樂
篇目：北齊南郊樂歌，十三首之二
朝代：不詳
作者：不詳
卷別：卷三：郊廟歌辭三
詩序：迎神
詩文：惟神監矣，皇靈肅止。圓璧展事，成文即始。士備八能，樂合六變。風湊伊雅，光華襲薦。宸衛騰景，靈駕霏煙。嚴壇生白，綺席凝玄。
---
不詳·高明樂 (北齊南郊樂歌，十三首之八)
詩題：高明樂
篇目：北齊南郊樂歌，十三首之八
朝代：不詳
作者：不詳
卷別：卷三：郊廟歌辭三
詩序：奠爵
詩文：自天子之，會昌神道。丘陵肅事，克光天保。九關洞開，百靈環列。八樽呈備，五聲投節。
---
不詳·高明樂 (北齊南郊樂歌，十三首之十一)
詩題：高明樂
篇目：北齊南郊樂歌，十三首之十一
朝代：不詳
作者：不詳
卷別：卷三：郊廟歌辭三
詩序：送神
詩文：獻享畢，懸佾周。神之駕，將上游。超斗極，絕河流。懷萬國，寧九州。欣帝道，心顧留。匝上下，荷皇休。
---
不詳·高明樂 (北齊明堂樂歌，十一首之七)
詩題：高明樂
篇目：北齊明堂樂歌，十一首之七
朝代：不詳
作者：不詳
卷別：卷三：郊廟歌辭三
詩序：初獻
詩文：度几筵，闢牖戶。禮上帝，感皇祖。酌惟潔，滌以清。薦心款，達神明。
---
不詳·高明樂 (北齊明堂樂歌，十一首之二)
詩題：高明樂
篇目：北齊明堂樂歌，十一首之二
朝代：不詳
作者：不詳
卷別：卷三：郊廟歌辭三
詩序：迎神
詩文：祖德光，國圖昌。祗上帝，禮四方。闢紫宮，洞華闕。龍獸奮，風雲發。飛朱雀，從玄武。攜日月，帶雷雨。耀宇內，溢區中。眷帝道，感皇風。帝道康，皇風扇。粢盛列，椒糈薦。神且寧，會五精。歸福祿，幸閭亭。
---
不詳·高明樂 (北齊明堂樂歌，十一首之八)
詩題：高明樂
篇目：北齊明堂樂歌，十一首之八
朝代：不詳
作者：不詳
卷別：卷三：郊廟歌辭三
詩序：裸獻
詩文：帝精來降，應我明德。禮殫義展，流祉邦國。既受多祉，實資孝敬。祀竭其誠，荷天休命。
---
不詳·高明登歌樂 (北齊享廟樂辭，十八首之二)
詩題：高明登歌樂
篇目：北齊享廟樂辭，十八首之二
朝代：不詳
作者：不詳
卷別：卷九：郊廟歌辭九
詩序：迎神
詩文：日卜惟吉，辰擇其良。奕奕清廟，黼黻周張。大呂為角，應鍾為羽。路鼗陰竹，德歌昭舞。祀事孔明，百神允穆。神心乃顧，保茲介福。
---
不詳·高陽樂人歌，二首之一 (梁鼓角橫吹曲，六十六首之六十五)
詩題：高陽樂人歌，二首之一
篇目：梁鼓角橫吹曲，六十六首之六十五
朝代：不詳
作者：不詳
卷別：卷二十五：橫吹曲辭五
詩題解：《古今樂錄》曰：「魏高陽王樂人所作也，又有《白鼻騧》，蓋出於此。」
詩文：可憐白鼻騧，相將入酒家。無錢但共飲，畫地作交賒。
---
不詳·高陽樂人歌，二首之二 (梁鼓角橫吹曲，六十六首之六十六)
詩題：高陽樂人歌，二首之二
篇目：梁鼓角橫吹曲，六十六首之六十六
朝代：不詳
作者：不詳
卷別：卷二十五：橫吹曲辭五
詩題解：《古今樂錄》曰：「魏高陽王樂人所作也，又有《白鼻騧》，蓋出於此。」
詩文：何處䑜觴來？兩頰色如火。自有桃花容，莫言人勸我。
---
不詳·魏明帝景初中童謠 (謠辭二，四十四首之二十二)
詩題：魏明帝景初中童謠
篇目：謠辭二，四十四首之二十二
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「魏明帝景初中童謠。及宣王平遼東，歸至白屋，當還鎮長安。會帝疾篤，急召之。乃乘追鋒車東渡河，終翦魏室，如童謠之言也。」
詩文：阿公阿公駕馬車，不意阿公東渡河。阿公東還當奈何。
---
不詳·魏陳思王鼙舞歌，五首之一：聖皇篇 (雜舞一，二十五首之十四)
詩題：魏陳思王鼙舞歌，五首之一：聖皇篇
篇目：雜舞一，二十五首之十四
朝代：不詳
作者：不詳
卷別：卷五十三：舞曲歌辭二
詩題解：《宋書·樂志》曰：「《鞞舞》未詳所起，然漢代已施於燕享矣。傅毅、張衡所賦，皆其事也。魏曹植《鞞舞歌序》曰：『漢靈帝西園鼓吹，有李堅者，能《鞞舞》。遭亂，西隨段熲。先帝聞其舊有技，召之。堅既中廢，兼古曲多謬誤，故改作新歌五篇。』晉《鞞舞歌》，亦五篇，並陳於元會。《鞞舞》故二八，桓玄將即真，太樂遣眾伎。袁明子啟增滿八佾，相承不復革。宋明帝自改舞曲歌辭，並詔近臣虞龢並作。」《古今樂錄》曰：「《鞞舞》，梁謂之《鞞扇舞》，即《巴渝》是也。鞞扇，器名也。鞞扇上舞作《巴渝弄》，至《鞞舞》竟，豈非《巴渝》一舞二名，何異《公莫》亦名《巾舞》也。漢曲五篇：一曰《關東有賢女》，二曰《章和二年中》，三曰《樂久長》，四曰《四方皇》，五曰《殿前生桂樹》，並章帝造。魏曲五篇：一《明明魏皇帝》，二《大和有聖帝》，三《魏曆長》，四《天生烝民》，五《為君既不易》，並明帝造，以代漢曲。其辭並亡。陳思王又有五篇：一《聖皇篇》，以當《章和二年中》；二《靈芝篇》，以當《殿前生桂樹》；三《大魏篇》，以當漢吉昌，四《精微篇》，以當《關中有賢女》，五《孟冬篇》，以當狡兔。按漢曲無漢吉昌、狡兔二篇，疑《樂久長》《四方皇》是也。」《隋書·樂志》曰：「《鞞舞》，漢《巴渝舞》也。」按《樂錄》《隋志》並以《鞞舞》為《巴渝》，今考漢、魏二篇，歌辭各異，本不相亂。蓋因梁、陳之世，於《鞞舞》前作《巴渝弄》，遂云一舞二名，殊不知二舞亦容合作，猶《巾舞》以《白紵》送，豈得便謂《白紵》為《巾舞》邪？失之遠矣。
詩文：聖皇應曆數，正康帝道休。九州咸賓服，威德洞八幽。三公奏諸王不得久淹留。籓位任至重，舊章咸率由。侍臣省文奏，陛下體仁慈。沉吟有愛戀，不忍聽可之。迫有官典憲，不得顧恩私。諸王當就國，璽綬何蔂縗。便時舍外殿，宮省寂無人。主上增顧念，皇母懷苦辛。何以為贈賜，傾府竭寶珍。文錢百億萬，采帛若煙雲。乘輿服預物，錦羅與金銀。龍旂垂九旒，羽蓋參班輪。諸王自計念，無功荷厚德。思一效筋力，糜軀以報國。鴻臚擁節衛，副使隨經營。貴戚並出送，夾道交輜軿。車服齊整設，韡曄耀天精。武騎衛前後，鼓吹簫笳聲。祖道魏東門，淚下霑冠纓。扳蓋因內顧，俛仰慕同生。行行將日暮，何時還闕庭。車輪為徘徊，四馬躊躇鳴。路人尚酸鼻，何況骨肉情。
---
不詳·魏陳思王鼙舞歌，五首之三：大魏篇 (雜舞一，二十五首之十六)
詩題：魏陳思王鼙舞歌，五首之三：大魏篇
篇目：雜舞一，二十五首之十六
朝代：不詳
作者：不詳
卷別：卷五十三：舞曲歌辭二
詩題解：《宋書·樂志》曰：「《鞞舞》未詳所起，然漢代已施於燕享矣。傅毅、張衡所賦，皆其事也。魏曹植《鞞舞歌序》曰：『漢靈帝西園鼓吹，有李堅者，能《鞞舞》。遭亂，西隨段熲。先帝聞其舊有技，召之。堅既中廢，兼古曲多謬誤，故改作新歌五篇。』晉《鞞舞歌》，亦五篇，並陳於元會。《鞞舞》故二八，桓玄將即真，太樂遣眾伎。袁明子啟增滿八佾，相承不復革。宋明帝自改舞曲歌辭，並詔近臣虞龢並作。」《古今樂錄》曰：「《鞞舞》，梁謂之《鞞扇舞》，即《巴渝》是也。鞞扇，器名也。鞞扇上舞作《巴渝弄》，至《鞞舞》竟，豈非《巴渝》一舞二名，何異《公莫》亦名《巾舞》也。漢曲五篇：一曰《關東有賢女》，二曰《章和二年中》，三曰《樂久長》，四曰《四方皇》，五曰《殿前生桂樹》，並章帝造。魏曲五篇：一《明明魏皇帝》，二《大和有聖帝》，三《魏曆長》，四《天生烝民》，五《為君既不易》，並明帝造，以代漢曲。其辭並亡。陳思王又有五篇：一《聖皇篇》，以當《章和二年中》；二《靈芝篇》，以當《殿前生桂樹》；三《大魏篇》，以當漢吉昌，四《精微篇》，以當《關中有賢女》，五《孟冬篇》，以當狡兔。按漢曲無漢吉昌、狡兔二篇，疑《樂久長》《四方皇》是也。」《隋書·樂志》曰：「《鞞舞》，漢《巴渝舞》也。」按《樂錄》《隋志》並以《鞞舞》為《巴渝》，今考漢、魏二篇，歌辭各異，本不相亂。蓋因梁、陳之世，於《鞞舞》前作《巴渝弄》，遂云一舞二名，殊不知二舞亦容合作，猶《巾舞》以《白紵》送，豈得便謂《白紵》為《巾舞》邪？失之遠矣。
詩文：大魏應靈符，天祿方甫始。聖德致泰和，神明為驅使。左右宜供養，中殿宜皇子。陛下長壽考，群臣拜賀咸悅喜。積善有餘慶，寵祿固天常。眾喜填門至，臣子蒙福祥。無患及陽遂，輔翼我聖皇。眾吉咸集會，凶邪姦惡並滅亡。黃鵠遊殿前，神鼎周四阿。玉馬充乘輿，芝蓋樹九華。白虎戲西除，舍利從辟邪。騏驥躡足舞，鳳皇拊翼歌。豐年大置酒，玉樽列廣庭。樂飲過三爵，朱顏暴已形。式宴不違禮，君臣歌《鹿鳴》。樂人舞鼙鼓，百官雷抃贊若驚。儲禮如江海，積善若陵山，皇嗣繁且熾，孫子列曾玄。群臣咸稱萬歲，陛下長壽樂年。御酒停未飲，貴戚跪東廂。侍人承顏色，奉進金玉觴。此酒亦真酒，福祿當聖皇。陛下臨軒笑，左右咸歡康。杯來一何遲，群僚以次行。賞賜累千億，百官並富昌。
---
不詳·魏陳思王鼙舞歌，五首之二：靈芝篇 (雜舞一，二十五首之十五)
詩題：魏陳思王鼙舞歌，五首之二：靈芝篇
篇目：雜舞一，二十五首之十五
朝代：不詳
作者：不詳
卷別：卷五十三：舞曲歌辭二
詩題解：《宋書·樂志》曰：「《鞞舞》未詳所起，然漢代已施於燕享矣。傅毅、張衡所賦，皆其事也。魏曹植《鞞舞歌序》曰：『漢靈帝西園鼓吹，有李堅者，能《鞞舞》。遭亂，西隨段熲。先帝聞其舊有技，召之。堅既中廢，兼古曲多謬誤，故改作新歌五篇。』晉《鞞舞歌》，亦五篇，並陳於元會。《鞞舞》故二八，桓玄將即真，太樂遣眾伎。袁明子啟增滿八佾，相承不復革。宋明帝自改舞曲歌辭，並詔近臣虞龢並作。」《古今樂錄》曰：「《鞞舞》，梁謂之《鞞扇舞》，即《巴渝》是也。鞞扇，器名也。鞞扇上舞作《巴渝弄》，至《鞞舞》竟，豈非《巴渝》一舞二名，何異《公莫》亦名《巾舞》也。漢曲五篇：一曰《關東有賢女》，二曰《章和二年中》，三曰《樂久長》，四曰《四方皇》，五曰《殿前生桂樹》，並章帝造。魏曲五篇：一《明明魏皇帝》，二《大和有聖帝》，三《魏曆長》，四《天生烝民》，五《為君既不易》，並明帝造，以代漢曲。其辭並亡。陳思王又有五篇：一《聖皇篇》，以當《章和二年中》；二《靈芝篇》，以當《殿前生桂樹》；三《大魏篇》，以當漢吉昌，四《精微篇》，以當《關中有賢女》，五《孟冬篇》，以當狡兔。按漢曲無漢吉昌、狡兔二篇，疑《樂久長》《四方皇》是也。」《隋書·樂志》曰：「《鞞舞》，漢《巴渝舞》也。」按《樂錄》《隋志》並以《鞞舞》為《巴渝》，今考漢、魏二篇，歌辭各異，本不相亂。蓋因梁、陳之世，於《鞞舞》前作《巴渝弄》，遂云一舞二名，殊不知二舞亦容合作，猶《巾舞》以《白紵》送，豈得便謂《白紵》為《巾舞》邪？失之遠矣。
詩文：靈芝生玉地，朱草被洛濱。榮華相晃耀，光采曄若神。古時有虞舜，父母頑且嚚。盡孝於田壠，烝烝不違仁。伯瑜年七十，綵衣以娛親。慈母笞不痛，歔欷涕霑巾。丁蘭少失母，自傷早孤煢。刻木當嚴親，朝夕致三牲。暴子見陵侮，犯罪以亡刑。丈人為泣血，免戾全其名。董永遭家貧，父老財無遺。舉假以供養，傭作致甘肥。責家填門至，不知何用歸。天靈感至德，神女為秉機。歲月不安居，嗚呼我皇考。生我既已晚，棄我何其早。蓼莪誰所興，念之令人老。退詠南風詩，灑淚滿褘抱。亂曰：聖皇君四海，德教朝夕宣。萬國咸禮讓，百姓家肅虔。庠序不失儀，孝悌處中田。戶有曾閔子，比屋皆仁賢。髫齓無夭齒，黃髮盡其年。陛下三萬歲，慈母亦復然。
---
不詳·魏陳思王鼙舞歌，五首之五：孟冬篇 (雜舞一，二十五首之十八)
詩題：魏陳思王鼙舞歌，五首之五：孟冬篇
篇目：雜舞一，二十五首之十八
朝代：不詳
作者：不詳
卷別：卷五十三：舞曲歌辭二
詩題解：《宋書·樂志》曰：「《鞞舞》未詳所起，然漢代已施於燕享矣。傅毅、張衡所賦，皆其事也。魏曹植《鞞舞歌序》曰：『漢靈帝西園鼓吹，有李堅者，能《鞞舞》。遭亂，西隨段熲。先帝聞其舊有技，召之。堅既中廢，兼古曲多謬誤，故改作新歌五篇。』晉《鞞舞歌》，亦五篇，並陳於元會。《鞞舞》故二八，桓玄將即真，太樂遣眾伎。袁明子啟增滿八佾，相承不復革。宋明帝自改舞曲歌辭，並詔近臣虞龢並作。」《古今樂錄》曰：「《鞞舞》，梁謂之《鞞扇舞》，即《巴渝》是也。鞞扇，器名也。鞞扇上舞作《巴渝弄》，至《鞞舞》竟，豈非《巴渝》一舞二名，何異《公莫》亦名《巾舞》也。漢曲五篇：一曰《關東有賢女》，二曰《章和二年中》，三曰《樂久長》，四曰《四方皇》，五曰《殿前生桂樹》，並章帝造。魏曲五篇：一《明明魏皇帝》，二《大和有聖帝》，三《魏曆長》，四《天生烝民》，五《為君既不易》，並明帝造，以代漢曲。其辭並亡。陳思王又有五篇：一《聖皇篇》，以當《章和二年中》；二《靈芝篇》，以當《殿前生桂樹》；三《大魏篇》，以當漢吉昌，四《精微篇》，以當《關中有賢女》，五《孟冬篇》，以當狡兔。按漢曲無漢吉昌、狡兔二篇，疑《樂久長》《四方皇》是也。」《隋書·樂志》曰：「《鞞舞》，漢《巴渝舞》也。」按《樂錄》《隋志》並以《鞞舞》為《巴渝》，今考漢、魏二篇，歌辭各異，本不相亂。蓋因梁、陳之世，於《鞞舞》前作《巴渝弄》，遂云一舞二名，殊不知二舞亦容合作，猶《巾舞》以《白紵》送，豈得便謂《白紵》為《巾舞》邪？失之遠矣。
詩文：孟冬十月，陰氣厲清。武官誡田，講旅統兵。元龜襲吉，元光著明。蚩尤蹕路，風弭雨停。乘輿啟行，鷥鳴幽軋。虎賁采騎，飛象珥鶡。鐘鼓鏗鏘，簫管嘈喝。萬騎齊鑣，千乘等蓋。夷山填谷，平林滌藪。張羅萬里，盡其飛走。趯趯狡兔，揚白跳翰。獵以青骹，掩以修竿。韓盧宋鵲，呈才騁足。噬不盡緤，牽麋掎鹿。魏氏發機，養基撫弦。都盧尋高，搜索猴猿。慶忌孟賁，蹈谷超巒。張目決眥，發怒穿冠。頓熊扼虎，蹴豹搏貙。氣有餘勢，負象而趨。獲車既盈，日側樂終。罷役解徒，大饗離宮。亂曰：聖皇臨飛軒，論功校獵徒。死禽積如京，流血成溝渠。明詔大勞賜，太官供有無。走馬行酒醴，驅車布肉魚。鳴鼓舉觴爵，擊鐘釂無餘。絕網縱麟麑，弛罩出鳳雛。收功在羽校，威靈振鬼區。陛下長歡樂，永世合天符。
---
不詳·魏陳思王鼙舞歌，五首之四：精微篇 (雜舞一，二十五首之十七)
詩題：魏陳思王鼙舞歌，五首之四：精微篇
篇目：雜舞一，二十五首之十七
朝代：不詳
作者：不詳
卷別：卷五十三：舞曲歌辭二
詩題解：《宋書·樂志》曰：「《鞞舞》未詳所起，然漢代已施於燕享矣。傅毅、張衡所賦，皆其事也。魏曹植《鞞舞歌序》曰：『漢靈帝西園鼓吹，有李堅者，能《鞞舞》。遭亂，西隨段熲。先帝聞其舊有技，召之。堅既中廢，兼古曲多謬誤，故改作新歌五篇。』晉《鞞舞歌》，亦五篇，並陳於元會。《鞞舞》故二八，桓玄將即真，太樂遣眾伎。袁明子啟增滿八佾，相承不復革。宋明帝自改舞曲歌辭，並詔近臣虞龢並作。」《古今樂錄》曰：「《鞞舞》，梁謂之《鞞扇舞》，即《巴渝》是也。鞞扇，器名也。鞞扇上舞作《巴渝弄》，至《鞞舞》竟，豈非《巴渝》一舞二名，何異《公莫》亦名《巾舞》也。漢曲五篇：一曰《關東有賢女》，二曰《章和二年中》，三曰《樂久長》，四曰《四方皇》，五曰《殿前生桂樹》，並章帝造。魏曲五篇：一《明明魏皇帝》，二《大和有聖帝》，三《魏曆長》，四《天生烝民》，五《為君既不易》，並明帝造，以代漢曲。其辭並亡。陳思王又有五篇：一《聖皇篇》，以當《章和二年中》；二《靈芝篇》，以當《殿前生桂樹》；三《大魏篇》，以當漢吉昌，四《精微篇》，以當《關中有賢女》，五《孟冬篇》，以當狡兔。按漢曲無漢吉昌、狡兔二篇，疑《樂久長》《四方皇》是也。」《隋書·樂志》曰：「《鞞舞》，漢《巴渝舞》也。」按《樂錄》《隋志》並以《鞞舞》為《巴渝》，今考漢、魏二篇，歌辭各異，本不相亂。蓋因梁、陳之世，於《鞞舞》前作《巴渝弄》，遂云一舞二名，殊不知二舞亦容合作，猶《巾舞》以《白紵》送，豈得便謂《白紵》為《巾舞》邪？失之遠矣。
詩文：精微爛金石，至心動神明。杞妻哭死夫，梁山為之傾。子丹西質秦，烏白馬角生。鄒衍囚燕市，繁霜為夏零。關東有賢女，自字蘇來卿。壯年報父仇，身沒重功名。女休逢赦書，白刃幾在頸。俱上列仙籍，去死獨就生。太倉令有罪，遠征當就拘。自悲居無男，禍至無與俱。緹縈痛父言，荷擔西上書。盤桓北闕下，泣淚何漣如。乞得並姊弟，沒身贖父軀。漢文感其義，肉刑法用除。其父得以免，辯義在列圖。多男亦何為，一女足成居。簡子南渡河，津吏廢舟船。執法將加刑，女娟擁櫂前。妾父聞君來，將涉不測淵。畏懼風波起，禱祝祭名川。備禮饗神祇，為君求福先。不勝釂祀誠，至令犯罰艱。君必欲加誅，乞使知罪愆。妾願以身代，至誠感蒼天。國君高其義，其父用赦原。河激奏中流，簡子知其賢。歸娉為夫人，榮寵超後先。辯女解父命，何況健少年。黃初發和氣，明堂德教施。治道致太平，禮樂風俗移。刑錯民無枉，怨女復何為。聖皇長壽考，景福常來儀。
---
不詳·魏齊王嘉平中謠 (謠辭二，四十四首之二十三)
詩題：魏齊王嘉平中謠
篇目：謠辭二，四十四首之二十三
朝代：不詳
作者：不詳
卷別：卷八十八：雜歌謠辭六
詩題解：《宋書·五行志》曰：「魏齊王嘉平中謠。按朱虎者，楚王彪小字也。王淩令狐愚聞此謠，謀立彪。事發，淩等伏誅，彪賜死。」
詩文：白馬素羈西南馳，其誰乘者朱虎騎。
---
不詳·魯國童謠 (謠辭二，四十四首之四)
詩題：魯國童謠
篇目：謠辭二，四十四首之四
朝代：不詳
作者：不詳
卷別：卷八十八：雜歌謠辭六
詩題解：《漢書·五行志》曰：「《左氏傳》，魯文、成之世童謠也。至昭公時，有鸜鵒來巢，公攻季氏敗，出奔齊，居外野，次乾侯八年，死于外，歸葬魯。昭公名裯。公子宋立，是為定公。」
詩文：鸜之鵒之，公出辱之。鸜鵒之羽，公在外野。往饋之馬，鸜鵒跦跦。公在乾侯，徵褰與襦。鸜鵒之巢，遠哉遙遙。裯父喪勞，宋父以驕。鸜鵒鸜鵒，往歌來哭。
---
不詳·鮑司隸歌 (歌辭三，四十四首之六)
詩題：鮑司隸歌
篇目：歌辭三，四十四首之六
朝代：不詳
作者：不詳
卷別：卷八十五：雜歌謠辭三
詩題解：《樂府廣題》曰：「《列異傳》云：『鮑宣，宣子永，永子昱，三世皆為司隸，而乘一驄馬，京師人歌之。』」
詩文：鮑氏驄，三人司隸再入公。馬雖瘦，行步工。
---
不詳·鳳皇歌 (歌辭五，十四首之五)
詩題：鳳皇歌
篇目：歌辭五，十四首之五
朝代：不詳
作者：不詳
卷別：卷八十七：雜歌謠辭五
詩題解：《宋書·五行志》曰：「晉海西公生皇子，百姓歌之，其歌甚美，其旨甚微。海西公不男，使左右向龍與內侍接生子以為己子。」
詩文：鳳皇生一雛，天下莫不喜。本言是馬駒，今定成龍子。
---
不詳·黃帝宮音 (唐五郊樂章，二十首之一)
詩題：黃帝宮音
篇目：唐五郊樂章，二十首之一
朝代：不詳
作者：不詳
卷別：卷六：郊廟歌辭六
詩文：黃中正位，含章居貞。既彰六律，兼和五聲。畢陳萬舞，乃薦斯牲。神其下降，永祚休平。
---
不詳·黃帝歌 (齊明堂樂歌，十五首之十一)
詩題：黃帝歌
篇目：齊明堂樂歌，十五首之十一
朝代：不詳
作者：不詳
卷別：卷二：郊廟歌辭二
詩文：履艮宅中宇，司繩總四方。裁化遍寒燠，布政司炎涼。至分乘經晷，閉啟集恆度。帝暉緝萬有，皇靈澄國步。
---
不詳·黃帝高明樂 (北齊五郊樂歌，五首之三)
詩題：黃帝高明樂
篇目：北齊五郊樂歌，五首之三
朝代：不詳
作者：不詳
卷別：卷三：郊廟歌辭三
詩文：居中匝五運，乘衡畢四時。含養資群物，協德固皇基。嘽緩契王風，持載符君德。良辰動靈駕，承祀昌邦國。
---
不詳·黃澤謠 (謠辭一，三十三首之一)
詩題：黃澤謠
篇目：謠辭一，三十三首之一
朝代：不詳
作者：不詳
卷別：卷八十七：雜歌謠辭五
詩題解：《穆天子傳》曰：「天子東遊于黃澤，使宮樂謠云。」
詩文：黃之陀，其馬歕沙，皇人威儀。皇之澤，其馬歕玉，皇人壽穀。
---
不詳·黃生曲，三首之一 (吳聲歌曲二，一百一十二首之八十五)
詩題：黃生曲，三首之一
篇目：吳聲歌曲二，一百一十二首之八十五
朝代：不詳
作者：不詳
卷別：卷四十五：清商曲辭二
詩文：黃生無誠信，冥強將儂期。通夕出門望，至曉竟不來。
---
不詳·黃生曲，三首之三 (吳聲歌曲二，一百一十二首之八十七)
詩題：黃生曲，三首之三
篇目：吳聲歌曲二，一百一十二首之八十七
朝代：不詳
作者：不詳
卷別：卷四十五：清商曲辭二
詩文：松柏葉青蒨，石榴花葳蕤。迮置前後事，歡今定憐誰。
---
不詳·黃生曲，三首之二 (吳聲歌曲二，一百一十二首之八十六)
詩題：黃生曲，三首之二
篇目：吳聲歌曲二，一百一十二首之八十六
朝代：不詳
作者：不詳
卷別：卷四十五：清商曲辭二
詩文：崔子信桑條，餒去都餒還。為歡復摧折，命生絲髮間。
---
不詳·黃督，二首之一 (西曲歌下，一百七首之五十五)
詩題：黃督，二首之一
篇目：西曲歌下，一百七首之五十五
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《黃督》，倚歌也。」
詩文：喬客他鄉人，三春不得歸。願看楊柳樹，已復藏班騅。
---
不詳·黃督，二首之二 (西曲歌下，一百七首之五十六)
詩題：黃督，二首之二
篇目：西曲歌下，一百七首之五十六
朝代：不詳
作者：不詳
卷別：卷四十九：清商曲辭六
詩題解：《古今樂錄》曰：「《黃督》，倚歌也。」
詩文：籠車度蹋衍，故人求寄載。催牛閉後戶，無預故人事。
---
不詳·黃竹子歌 (清商曲辭四，四十一首之十六)
詩題：黃竹子歌
篇目：清商曲辭四，四十一首之十六
朝代：不詳
作者：不詳
卷別：卷四十七：清商曲辭四
詩題解：唐李康成曰：「《黃竹子歌》《江陵女歌》，皆今時吳歌也。」
詩文：江邊黃竹子，堪作女兒箱。一船使兩槳，得娘還故鄉。
---
不詳·黃郊迎神 (唐五郊樂章，十首之一)
詩題：黃郊迎神
篇目：唐五郊樂章，十首之一
朝代：不詳
作者：不詳
卷別：卷六：郊廟歌辭六
詩文：朱明季序，黃郊王辰。厚以載物，甘以養人。毓金為體，稟火成身。宮音式奏，奏以迎神。
---
不詳·黃門倡歌 (歌辭二，四十七首之四十七)
詩題：黃門倡歌
篇目：歌辭二，四十七首之四十七
朝代：不詳
作者：不詳
卷別：卷八十四：雜歌謠辭二
詩題解：《漢書·禮樂志》曰：「成帝時，鄭聲尤甚。黃門名倡丙疆、景武之屬，富顯於世。」《隋書·樂志》曰：「漢樂有黃門鼓吹，天子宴群臣之所用也。」
詩文：佳人俱絕世，握手上春樓。點黛方初月，縫裙學石榴。君王入朝罷，爭競理衣裘。
---
不詳·黃鵠曲，四首之一 (吳聲歌曲二，一百一十二首之八十八)
詩題：黃鵠曲，四首之一
篇目：吳聲歌曲二，一百一十二首之八十八
朝代：不詳
作者：不詳
卷別：卷四十五：清商曲辭二
詩題解：《列女傳》曰：「魯陶嬰者，魯陶明之女也。少寡，養幼孤，無強昆弟，紡績為產。魯人或聞其義，將求焉。嬰聞之恐不得免，乃作歌明己之不更二庭也。其歌曰：『悲夫黃鵠之早寡兮，七年不雙。宛頸獨宿兮，不與眾同。夜半悲鳴兮，想其故雄。天命早寡兮，獨宿何傷。寡婦念此兮，泣下數行。鳴呼哀哉兮，死者不可忘。飛鳴尚然兮，況於真良。雖有賢雄兮，終不重行。』魯人聞之，不敢復求。」按《黃鵠》本漢橫吹曲名。
詩文：黃鵠參天飛，半道鬱徘徊。腹中車輪轉，君知思憶誰。
---
不詳·黃鵠曲，四首之三 (吳聲歌曲二，一百一十二首之九十)
詩題：黃鵠曲，四首之三
篇目：吳聲歌曲二，一百一十二首之九十
朝代：不詳
作者：不詳
卷別：卷四十五：清商曲辭二
詩題解：《列女傳》曰：「魯陶嬰者，魯陶明之女也。少寡，養幼孤，無強昆弟，紡績為產。魯人或聞其義，將求焉。嬰聞之恐不得免，乃作歌明己之不更二庭也。其歌曰：『悲夫黃鵠之早寡兮，七年不雙。宛頸獨宿兮，不與眾同。夜半悲鳴兮，想其故雄。天命早寡兮，獨宿何傷。寡婦念此兮，泣下數行。鳴呼哀哉兮，死者不可忘。飛鳴尚然兮，況於真良。雖有賢雄兮，終不重行。』魯人聞之，不敢復求。」按《黃鵠》本漢橫吹曲名。
詩文：黃鵠參天飛，疑翩爭風回。高翔入玄闕，時復乘雲頹。
---
不詳·黃鵠曲，四首之二 (吳聲歌曲二，一百一十二首之八十九)
詩題：黃鵠曲，四首之二
篇目：吳聲歌曲二，一百一十二首之八十九
朝代：不詳
作者：不詳
卷別：卷四十五：清商曲辭二
詩題解：《列女傳》曰：「魯陶嬰者，魯陶明之女也。少寡，養幼孤，無強昆弟，紡績為產。魯人或聞其義，將求焉。嬰聞之恐不得免，乃作歌明己之不更二庭也。其歌曰：『悲夫黃鵠之早寡兮，七年不雙。宛頸獨宿兮，不與眾同。夜半悲鳴兮，想其故雄。天命早寡兮，獨宿何傷。寡婦念此兮，泣下數行。鳴呼哀哉兮，死者不可忘。飛鳴尚然兮，況於真良。雖有賢雄兮，終不重行。』魯人聞之，不敢復求。」按《黃鵠》本漢橫吹曲名。
詩文：黃鵠參天飛，半道還哀鳴。三年失群侶，生離傷人情。
---
不詳·黃鵠曲，四首之四 (吳聲歌曲二，一百一十二首之九十一)
詩題：黃鵠曲，四首之四
篇目：吳聲歌曲二，一百一十二首之九十一
朝代：不詳
作者：不詳
卷別：卷四十五：清商曲辭二
詩題解：《列女傳》曰：「魯陶嬰者，魯陶明之女也。少寡，養幼孤，無強昆弟，紡績為產。魯人或聞其義，將求焉。嬰聞之恐不得免，乃作歌明己之不更二庭也。其歌曰：『悲夫黃鵠之早寡兮，七年不雙。宛頸獨宿兮，不與眾同。夜半悲鳴兮，想其故雄。天命早寡兮，獨宿何傷。寡婦念此兮，泣下數行。鳴呼哀哉兮，死者不可忘。飛鳴尚然兮，況於真良。雖有賢雄兮，終不重行。』魯人聞之，不敢復求。」按《黃鵠》本漢橫吹曲名。
詩文：黃鵠參天飛，半道還後渚。欲飛復不飛，悲鳴覓群侶。
---
不詳·黃麞歌 (歌辭四，四十八首之四十二)
詩題：黃麞歌
篇目：歌辭四，四十八首之四十二
朝代：不詳
作者：不詳
卷別：卷八十六：雜歌謠辭四
詩題解：《唐書·五行志》曰：「如意初，里中歌黃麞。後契丹李盡忠、孫萬榮叛，陷營州。則天令總管曹仁師、王孝傑等將兵百萬討之，大敗於硤石黃麞谷而死。」朝廷嘉其忠，為造此曲，後亦為舞曲。
詩文：黃麞黃麞草裏藏，彎弓射爾傷。
---
不詳·黑帝歌 (齊明堂樂歌，十五首之十三)
詩題：黑帝歌
篇目：齊明堂樂歌，十五首之十三
朝代：不詳
作者：不詳
卷別：卷二：郊廟歌辭二
詩文：歲既暮，日方馳。靈乘坎，德司規。玄雲合，晦鳥歸。白雲繁，亙天涯。晨晷促，夕漏延。太陰極，微陽宣。
---
不詳·黑帝羽音 (唐五郊樂章，二十首之十七)
詩題：黑帝羽音
篇目：唐五郊樂章，二十首之十七
朝代：不詳
作者：不詳
卷別：卷六：郊廟歌辭六
詩文：嚴冬季月，星迴風厲。享祀報功，方祚來歲。
---
不詳·黑帝高明樂 (北齊五郊樂歌，五首之五)
詩題：黑帝高明樂
篇目：北齊五郊樂歌，五首之五
朝代：不詳
作者：不詳
卷別：卷三：郊廟歌辭三
詩文：虹藏雉化，告寒。冰壯地坼，年殫。日次月紀，方極。九州萬邦，獻力。叶光是紀，歲窮。微陽潛兆，方融。天子赫赫，明聖。享神降福，惟敬。
---
不詳·黑郊迎神 (唐五郊樂章，十首之九)
詩題：黑郊迎神
篇目：唐五郊樂章，十首之九
朝代：不詳
作者：不詳
卷別：卷六：郊廟歌辭六
詩文：玄英戒序，黑郊臨候。掌禮陳彝，司筵執豆。寒雰斂色，沍泉凝漏。樂以迎神，八音斯奏。
---
不詳·鼙舞歌：章和二年中 (雜舞一，二十五首之二十五)
詩題：鼙舞歌：章和二年中
篇目：雜舞一，二十五首之二十五
朝代：不詳
作者：不詳
卷別：卷五十三：舞曲歌辭二
詩文：雲蕭索【正雲蕭索】，風拂拂【田風拂拂】，麥芒如篲黍如粟。關中父老百領襦，關東吏人乏詬租。健犢春耕土膏黑，菖莆叢叢沿水脈。殷勤為我下田鉏，百錢攜賞絲桐客。遊春漫光塢花白，野林散香神降席。拜神得壽獻天子，七星貫斷姮娥死。
---
不詳·齊世昌辭 (雜舞四，四十八首之十二)
詩題：齊世昌辭
篇目：雜舞四，四十八首之十二
朝代：不詳
作者：不詳
卷別：卷五十六：舞曲歌辭五
詩題解：《南齊書·樂志》曰：「晉《杯槃舞歌》十解，第三解云：『舞杯槃，何翩翩，舉坐翻覆壽萬年。』其第一解首句云『晉世寧』，宋改為『宋世寧』，惡其杯槃翻覆，辭不復取。齊改為『齊世昌』，後一解辭同。」《唐書·樂志》曰：「梁謂之舞盤伎，唐隸散樂部中。」《隋書·樂志》曰：「梁三朝樂第二十一設舞盤伎。」
詩文：齊世昌，四海安樂齊太平。人命長，當結久，千秋萬歲皆老壽。　
---
不詳·齊公莫舞辭 (雜舞二，二十五首之十九)
詩題：齊公莫舞辭
篇目：雜舞二，二十五首之十九
朝代：不詳
作者：不詳
卷別：卷五十四：舞曲歌辭三
詩題解：《南齊書·樂志》曰：「晉《公莫舞歌》二十章，章無定句，前是第一解，後是第十九二十解，雜有三句，並不可曉解。建武初，明帝奏樂至此曲，言是似永明樂，流涕憶世祖云。」
詩文：吾不見公莫時，吾何嬰公來。嬰姥時吾，思君去時。吾何零，子以耶，思君去時，思來嬰，吾去時母那何，去吾。
---
不詳·齊房 (漢郊祀歌，二十首之十四)
詩題：齊房
篇目：漢郊祀歌，二十首之十四
朝代：不詳
作者：不詳
卷別：卷一：郊廟歌辭一
詩題解：一曰《芝房歌》。《漢書·武帝紀》曰：「元封二年夏六月，甘泉宮內中產芝，九莖連葉，作《芝房之歌》。」應劭云：「芝，芝草也，其葉相連。」《瑞應圖》云：「王者敬事耆老，不失舊故，則芝草生。」「內中，謂後庭之室也。」故詔書曰：「上帝溥臨，不異下房，賜朕弘休」是也。《禮樂志》曰：「《齊房》，元封二年，芝生甘泉齊房作。」
詩文：齊房產草，九莖連葉，宮童效異，披圖案諜。玄氣之精，回復此都，蔓蔓日茂，芝成靈華。
---
不詳·齊拂舞歌，五首之一：白鳩辭 (雜舞三，二十五首之一)
詩題：齊拂舞歌，五首之一：白鳩辭
篇目：雜舞三，二十五首之一
朝代：不詳
作者：不詳
卷別：卷五十五：舞曲歌辭四
詩序：晉《白鳩舞歌》七解，齊樂所奏，是最前一解。
詩文：翩翩白鳩，再飛再鳴。懷我君德，來集君庭。　
---
不詳·齊拂舞歌，五首之三：獨祿辭 (雜舞三，二十五首之三)
詩題：齊拂舞歌，五首之三：獨祿辭
篇目：雜舞三，二十五首之三
朝代：不詳
作者：不詳
卷別：卷五十五：舞曲歌辭四
詩序：《南齊書·樂志》曰：「晉《獨鹿歌》六解，齊樂所奏，是最前一解。」
詩文：獨祿獨祿，水深泥濁。泥濁尚可，水深殺我！　
---
不詳·齊拂舞歌，五首之二：濟濟辭 (雜舞三，二十五首之二)
詩題：齊拂舞歌，五首之二：濟濟辭
篇目：雜舞三，二十五首之二
朝代：不詳
作者：不詳
卷別：卷五十五：舞曲歌辭四
詩序：《南齊書·樂志》曰：「晉《濟濟舞歌》六解，齊樂所奏，是最後一解。」按《晉書‧樂志》是最前一解，疑《齊書》之誤。
詩文：暢飛暢舞，氣流芳，追念三五，大綺黃。　
---
不詳·齊拂舞歌，五首之五：淮南王辭 (雜舞三，二十五首之五)
詩題：齊拂舞歌，五首之五：淮南王辭
篇目：雜舞三，二十五首之五
朝代：不詳
作者：不詳
卷別：卷五十五：舞曲歌辭四
詩序：《南齊書·樂志》曰：「晉《淮南王舞歌》六解，齊樂所奏，前是第一解，後是第五解。」
詩文：淮南王，自言尊，百尺高樓與天連。我欲渡河河無梁，願作雙黃鵠，還故鄉。
---
不詳·齊拂舞歌，五首之四：碣石辭 (雜舞三，二十五首之四)
詩題：齊拂舞歌，五首之四：碣石辭
篇目：雜舞三，二十五首之四
朝代：不詳
作者：不詳
卷別：卷五十五：舞曲歌辭四
詩序：《南齊書·樂志》曰：「晉《碣石舞歌》四章，齊樂所奏，是前一章。」
詩文：東臨碣石，以觀滄海。水河淡淡，山島竦峙。樹木叢生，百草豐茂，秋風蕭瑟，洪波湧起。日月之行，若出其中。星漢粲爛，若出其裏。幸甚至哉，歌以言志。　
---
不詳·齊明王歌辭，七首之一：明王曲 (雜舞四，四十八首之二十五)
詩題：齊明王歌辭，七首之一：明王曲
篇目：雜舞四，四十八首之二十五
朝代：不詳
作者：不詳
卷別：卷五十六：舞曲歌辭五
詩題解：《齊明王歌辭》七曲，王融應司徒教而作也。一曰《明王曲》，二曰《聖君曲》，三曰《淥水曲》，四曰《採菱曲》，五曰《清楚引》，六曰《長歌引》，七曰《散曲》。
詩文：明王日月照，至樂天地和。幸息《雲門》吹，復歇《咸池》歌。桂房金匏朄，瑤軒絲石羅。朱騏步躑躅，玄鶴舞蹉跎。露凝嘉草秀，煙度醴泉波。皇基方萬祀，齊民樂如何。
---
不詳·齊鐸舞歌 (雜舞二，二十五首之十六)
詩題：齊鐸舞歌
篇目：雜舞二，二十五首之十六
朝代：不詳
作者：不詳
卷別：卷五十四：舞曲歌辭三
詩題解：《南齊書·樂志》曰：「《鐸舞歌》一曲，傅玄辭，以代魏《太和時》，徵羽，除『下厭眾目，上從鐘鼓』二句。」
詩文：黃《雲門》，唐《咸池》，虞《韶舞》，夏《夏》殷《濩》，列代有五。振鐸鳴金，延《太武》。清歌發唱，形為主。聲和八音，協律呂。身不虛動，手不徒舉，應節合度，周期序。時奏宮角，雜之以徵羽。樂以移風，禮相輔，安有出其所。
---
不詳·齊雲觀歌 (歌辭五，十四首之十三)
詩題：齊雲觀歌
篇目：歌辭五，十四首之十三
朝代：不詳
作者：不詳
卷別：卷八十七：雜歌謠辭五
詩題解：《隋書·五行志》曰：「陳後主造齊雲觀，國人歌之，功未畢而為隋師所虜。」
詩文：齊雲觀，寇來無際畔。
---
不詳·齊鳳皇銜書伎辭 (散樂附，三首之三)
詩題：齊鳳皇銜書伎辭
篇目：散樂附，三首之三
朝代：不詳
作者：不詳
卷別：卷五十六：舞曲歌辭五
詩文：皇齊啟運從瑤璣，靈鳳銜書集紫微。和樂既洽神所依，超商卷夏耀英輝，永世壽昌聲華飛。
---
不詳·齊鼙舞曲，三首之一：明君辭 (雜舞二，二十五首之一)
詩題：齊鼙舞曲，三首之一：明君辭
篇目：雜舞二，二十五首之一
朝代：不詳
作者：不詳
卷別：卷五十四：舞曲歌辭三
詩序：《南齊書·樂志》曰：「漢章帝造。《鼙舞歌》云：『關東有賢女。』魏明帝代漢曲云：『明明魏皇帝。』傅玄代魏曲作晉《洪業篇》云：『宣文創洪業，盛德存泰始。聖皇應靈符，受命君四海。』今前四句錯綜其辭，從『五帝』至『不可階』六句全玄辭。後二句本云『將復御龍氏，鳳皇在庭棲』，又改易焉。」
詩文：明君創洪業，盛德在建元。受命君四海，聖皇應靈乾。五帝繼三皇，三皇世所歸。聖德應期運，天地不能違。仰之彌已高，猶天不可階。將復結繩化，靜拱天下齊。
---
不詳·齊鼙舞曲，三首之三：明君辭 (雜舞二，二十五首之三)
詩題：齊鼙舞曲，三首之三：明君辭
篇目：雜舞二，二十五首之三
朝代：不詳
作者：不詳
卷別：卷五十四：舞曲歌辭三
詩文：明君御四海，總鑒盡人靈。仰成恩已洽，竭忠身必榮。聖澤洞三靈，德教被八鄉。草木變柯葉，川嶽洞嘉祥。愉樂盛明運，舞蹈升太時。微霜永昌命，軌心長歡怡。
---
不詳·齊鼙舞曲，三首之二：聖主曲辭 (雜舞二，二十五首之二)
詩題：齊鼙舞曲，三首之二：聖主曲辭
篇目：雜舞二，二十五首之二
朝代：不詳
作者：不詳
卷別：卷五十四：舞曲歌辭三
詩文：聖主受天命，應期則虞、唐。升旒綜萬機。端扆馭八方。盈虛自然數，揖讓歸聖明。北化陵河塞，南威越滄溟。廣德齊七政，敷教騰三辰。萬宇必承慶，百福咸來臻。聖皇應福始，昌德洞祐先。
---
丘說·太和 (唐儀坤廟樂章，十二首之三)
詩題：太和
篇目：唐儀坤廟樂章，十二首之三
朝代：唐
作者：丘說
卷別：卷十一：郊廟歌辭十一
詩序：皇帝行
詩文：孝哉我后，沖乎迺聖。道映重華，德輝文命。慕深視篋，情殷撫鏡。萬國移風，兆人承慶。
---
丘遲·芳樹 (漢鐃歌中，七十一首之三十六)
詩題：芳樹
篇目：漢鐃歌中，七十一首之三十六
朝代：南朝梁
作者：丘遲
卷別：卷十七：鼓吹曲辭二
詩文：芳葉已漠漠，嘉實復離離。發景傍雲屋，凝暉覆華池。輕蜂掇浮穎，弱鳥隱深枝。一朝容色茂，千春長不移。
---
于武陵·洛陽道 (漢橫吹曲三，六十八首之四十五)
詩題：洛陽道
篇目：漢橫吹曲三，六十八首之四十五
朝代：唐
作者：于武陵
卷別：卷二十三：橫吹曲辭三
詩文：浮世若浮雲，千回故復新。旋添青草塚，更有白頭人。歲暮客將老，雪晴山欲春。行行車與馬，不盡洛陽塵。
---
于濆·古別離，二首之一 (四十二首之三十三)
詩題：古別離，二首之一
篇目：四十二首之三十三
朝代：唐
作者：于濆
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：入室少情意，出門多路歧。黃鶴有歸日，蕩子無還時。人誰無分命，妾身何太奇。君為東南風，妾作西北枝。青樓鄰里婦，終年畫長眉。自倚對良匹，笑妾空羅幃。
---
于濆·古別離，二首之二 (四十二首之三十四)
詩題：古別離，二首之二
篇目：四十二首之三十四
朝代：唐
作者：于濆
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：郎本東家兒，妾本西家女。對門中道間，終謂無離阻。豈知中道間，遣作空閨主。自是愛封侯，非關備胡虜。知子去從軍，何處無良人。
---
于濆·塞下曲 (樂府雜題三，五十七首之五十四)
詩題：塞下曲
篇目：樂府雜題三，五十七首之五十四
朝代：唐
作者：于濆
卷別：卷九十二：新樂府辭三
詩文：赤子別父母，犬戎圍邏娑。戰鼓聲未齊，烏鳶已相賀。燕然山上雲，半是離鄉魂。衛霍待富貴，不知誰與論。
---
于濆·宮怨 (楚調曲下，四十一首之三十三)
詩題：宮怨
篇目：楚調曲下，四十一首之三十三
朝代：唐
作者：于濆
卷別：卷四十三：相和歌辭十八
詩文：妾家望江口，少年家財厚。臨江起珠樓，不賣文君酒。當年樂貞獨，巢燕時為友。父兄未許人，畏妾事姑舅。西牆鄰宋玉，窺見妾眉宇。一旦及天聰，恩光生戶牖，謂言入漢宮，富貴可長久。君王縱有情，不奈陳皇后。誰憐頰似桃，孰知腰勝柳。今日在長門，從來不如醜。
---
于濆·巫山高 (漢鐃歌中，七十一首之十八)
詩題：巫山高
篇目：漢鐃歌中，七十一首之十八
朝代：唐
作者：于濆
卷別：卷十七：鼓吹曲辭二
詩文：何山無朝雲，彼雲亦悠揚。何山無暮雨，彼雨亦蒼茫。宋玉恃才者，憑雲構高唐。自重文賦名，荒淫歸楚襄。峨峨十二峰，永作妖鬼鄉。
---
于濆·隴頭水 (漢橫吹曲一，四十四首之二十)
詩題：隴頭水
篇目：漢橫吹曲一，四十四首之二十
朝代：唐
作者：于濆
卷別：卷二十一：橫吹曲辭一
詩文：借問隴頭水，終年恨何事。深疑嗚咽聲，中有征人淚。昨日上山下，達曙不能寐。何處接長波，東流入清渭。
---
于濆·青樓曲 (樂府雜題二，五十首之九)
詩題：青樓曲
篇目：樂府雜題二，五十首之九
朝代：唐
作者：于濆
卷別：卷九十一：新樂府辭二
詩文：青樓臨大道，一上一回老。所思終不來，極目傷春草。
---
于鵠·出塞曲，二首之一 (漢橫吹曲二，五十九首之二十一)
詩題：出塞曲，二首之一
篇目：漢橫吹曲二，五十九首之二十一
朝代：唐
作者：于鵠
卷別：卷二十二：橫吹曲辭二
詩文：微雪將軍出，吹笳天未明。觀兵登古戍，斬將對雙旌。分陣瞻山勢，潛軍制馬鳴。如今新史上，已有滅胡名。
---
于鵠·出塞曲，二首之二 (漢橫吹曲二，五十九首之二十二)
詩題：出塞曲，二首之二
篇目：漢橫吹曲二，五十九首之二十二
朝代：唐
作者：于鵠
卷別：卷二十二：橫吹曲辭二
詩文：單于驕愛獵，放火到軍城。待月調新弩，防秋置遠營。空山朱戟影，寒磧鐵衣聲。逢著降胡說，陰山有伏兵。
---
于鵠·惟漢行，二首之一 (相和曲中，四十六首之三十四)
詩題：惟漢行，二首之一
篇目：相和曲中，四十六首之三十四
朝代：唐
作者：于鵠
卷別：卷二十七：相和歌辭二
詩文：陰風吹黃蒿，挽歌渡秋水。車馬卻歸城，孤墳月明裏。
---
于鵠·惟漢行，二首之二 (相和曲中，四十六首之三十五)
詩題：惟漢行，二首之二
篇目：相和曲中，四十六首之三十五
朝代：唐
作者：于鵠
卷別：卷二十七：相和歌辭二
詩文：雙轍出郭門，綿綿東西道。送死多於生，幾人得終老。見人切肺肝，不如歸山好。不聞哀哭聲，默默安懷抱。時盡從物化，又免生憂擾。世間壽者稀，盡為悲傷惱。
---
于鵠·江南曲 (相和曲上，三十六首之二十二)
詩題：江南曲
篇目：相和曲上，三十六首之二十二
朝代：唐
作者：于鵠
卷別：卷二十六：相和歌辭一
詩文：偶向江邊採白蘋，還隨女伴賽江神。眾中不敢分明語，暗擲金錢卜遠人。
---
于鵠·聶夷中 (樂府雜題一，四十三首之十四)
詩題：聶夷中
篇目：樂府雜題一，四十三首之十四
朝代：唐
作者：于鵠
卷別：卷九十：新樂府辭一
詩文：少年初拜大長秋，半醉垂鞭見列侯。馬上抱雞三市鬥，袖中攜劍五陵遊。玉簫金管迎歸院，錦袖紅妝擁上樓。更向苑東新買宅，碧波清水入門流。
---
亡名氏·陌上桑三解 (相和曲下，五十三首之十八)
詩題：陌上桑三解
篇目：相和曲下，五十三首之十八
朝代：不詳
作者：亡名氏
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：日出秦樓明，條垂露尚盈。蠶飢心自急，開奩妝不成。
---
介子推·士失志操，四首之一 (四十五首之三十五)
詩題：士失志操，四首之一
篇目：四十五首之三十五
朝代：周
作者：介子推
卷別：卷五十七：琴曲歌辭一
詩題解：《琴集》曰：「《士失志操》，介子推所作也，一曰《龍蛇歌》。」《琴操》曰：「文公與介子綏俱遁，子綏割腓股以啖文公。文公復國，咎犯、趙衰俱蒙厚賞，子綏獨無所得，乃作《龍蛇之歌》而隱。文公求之不肯出。」按《史記》：「文公重耳奔狄，其後反國，賞從亡，未及介子推。子推欲隱，從者憐之，乃懸書宮門。文公出見之，曰：『此介子推也。』使人召之，亡入綿上山中。於是文公環綿上山而封之，以為介推田，號曰介山是也。」
詩文：有龍矯矯，頃失其所。五蛇從之，周遍天下。龍飢無食，一蛇割股。龍反其淵，安其壤土。四蛇入穴，皆有處所。一蛇無穴，號於中野。
---
介子推·士失志操，四首之三 (四十五首之三十七)
詩題：士失志操，四首之三
篇目：四十五首之三十七
朝代：周
作者：介子推
卷別：卷五十七：琴曲歌辭一
詩題解：《琴集》曰：「《士失志操》，介子推所作也，一曰《龍蛇歌》。」《琴操》曰：「文公與介子綏俱遁，子綏割腓股以啖文公。文公復國，咎犯、趙衰俱蒙厚賞，子綏獨無所得，乃作《龍蛇之歌》而隱。文公求之不肯出。」按《史記》：「文公重耳奔狄，其後反國，賞從亡，未及介子推。子推欲隱，從者憐之，乃懸書宮門。文公出見之，曰：『此介子推也。』使人召之，亡入綿上山中。於是文公環綿上山而封之，以為介推田，號曰介山是也。」
詩文：有龍矯矯，將失其所。有蛇從之，周流天下。龍既入深淵，得其安所。蛇脂盡乾，獨不得甘雨。
---
介子推·士失志操，四首之二 (四十五首之三十六)
詩題：士失志操，四首之二
篇目：四十五首之三十六
朝代：周
作者：介子推
卷別：卷五十七：琴曲歌辭一
詩題解：《琴集》曰：「《士失志操》，介子推所作也，一曰《龍蛇歌》。」《琴操》曰：「文公與介子綏俱遁，子綏割腓股以啖文公。文公復國，咎犯、趙衰俱蒙厚賞，子綏獨無所得，乃作《龍蛇之歌》而隱。文公求之不肯出。」按《史記》：「文公重耳奔狄，其後反國，賞從亡，未及介子推。子推欲隱，從者憐之，乃懸書宮門。文公出見之，曰：『此介子推也。』使人召之，亡入綿上山中。於是文公環綿上山而封之，以為介推田，號曰介山是也。」
詩文：有龍矯矯，遭天譴怒。三蛇從之，一蛇割股。二蛇入國，厚蒙爵土。餘有一蛇，棄於草莽。
---
介子推·士失志操，四首之四 (四十五首之三十八)
詩題：士失志操，四首之四
篇目：四十五首之三十八
朝代：周
作者：介子推
卷別：卷五十七：琴曲歌辭一
詩題解：《琴集》曰：「《士失志操》，介子推所作也，一曰《龍蛇歌》。」《琴操》曰：「文公與介子綏俱遁，子綏割腓股以啖文公。文公復國，咎犯、趙衰俱蒙厚賞，子綏獨無所得，乃作《龍蛇之歌》而隱。文公求之不肯出。」按《史記》：「文公重耳奔狄，其後反國，賞從亡，未及介子推。子推欲隱，從者憐之，乃懸書宮門。文公出見之，曰：『此介子推也。』使人召之，亡入綿上山中。於是文公環綿上山而封之，以為介推田，號曰介山是也。」
詩文：龍欲上天，五蛇為輔。龍已升雲，四蛇各入其宇。一蛇獨怨，終不見處所。
---
令狐楚·塞下曲，二首之一 (樂府雜題四，六十首之二十四)
詩題：塞下曲，二首之一
篇目：樂府雜題四，六十首之二十四
朝代：唐
作者：令狐楚
卷別：卷九十三：新樂府辭四
詩文：雪滿衣裳冰滿鬢，曉隨飛將伐單于。平生志氣今何在，把得家書淚似珠。
---
令狐楚·塞下曲，二首之二 (樂府雜題四，六十首之二十五)
詩題：塞下曲，二首之二
篇目：樂府雜題四，六十首之二十五
朝代：唐
作者：令狐楚
卷別：卷九十三：新樂府辭四
詩文：邊草蕭條塞雁飛，征人南望盡霑衣。黃塵滿面長須戰，白髮生頭未得歸。
---
令狐楚·宮中樂，五首之一 (一百五首之六十二)
詩題：宮中樂，五首之一
篇目：一百五首之六十二
朝代：唐
作者：令狐楚
卷別：卷八十二：近代曲辭四
詩文：楚塞金陵靜，巴山玉壘空。萬方無一事，端拱大明宮。
---
令狐楚·宮中樂，五首之三 (一百五首之六十四)
詩題：宮中樂，五首之三
篇目：一百五首之六十四
朝代：唐
作者：令狐楚
卷別：卷八十二：近代曲辭四
詩文：柳色煙相似，梨花雪不如。春風真有意，一一麗皇居。
---
令狐楚·宮中樂，五首之二 (一百五首之六十三)
詩題：宮中樂，五首之二
篇目：一百五首之六十三
朝代：唐
作者：令狐楚
卷別：卷八十二：近代曲辭四
詩文：霜霽長楊苑，冰開太液池。宮中行樂日，天下盛明時。
---
令狐楚·宮中樂，五首之五 (一百五首之六十六)
詩題：宮中樂，五首之五
篇目：一百五首之六十六
朝代：唐
作者：令狐楚
卷別：卷八十二：近代曲辭四
詩文：九重青鎖闥，百尺碧雲樓。明月秋風起，珠簾上玉鉤。
---
令狐楚·宮中樂，五首之四 (一百五首之六十五)
詩題：宮中樂，五首之四
篇目：一百五首之六十五
朝代：唐
作者：令狐楚
卷別：卷八十二：近代曲辭四
詩文：月上宮花靜，煙含苑樹深。銀臺門已閉，仙漏夜沉沉。
---
令狐楚·少年行，四首之一 (六十三首之三十)
詩題：少年行，四首之一
篇目：六十三首之三十
朝代：唐
作者：令狐楚
卷別：卷六十六：雜曲歌辭六
詩文：少小邊州慣放狂，驏騎蕃馬射黃羊。如今年事無筋力，猶倚營門數雁行。
---
令狐楚·少年行，四首之三 (六十三首之三十二)
詩題：少年行，四首之三
篇目：六十三首之三十二
朝代：唐
作者：令狐楚
卷別：卷六十六：雜曲歌辭六
詩文：弓背霞明劍照霜，秋風走馬出咸陽。未收天子河湟地，不擬回頭望故鄉。
---
令狐楚·少年行，四首之二 (六十三首之三十一)
詩題：少年行，四首之二
篇目：六十三首之三十一
朝代：唐
作者：令狐楚
卷別：卷六十六：雜曲歌辭六
詩文：家本清河住五城，須憑弓箭得功名。等閒飛鞚秋原上，獨向寒雲試射聲。
---
令狐楚·少年行，四首之四 (六十三首之三十三)
詩題：少年行，四首之四
篇目：六十三首之三十三
朝代：唐
作者：令狐楚
卷別：卷六十六：雜曲歌辭六
詩文：霜滿中庭月過樓，金樽玉柱對清秋。當年稱意須為樂，不到天明未肯休。
---
令狐楚·從軍行，五首之一 (平調曲四，五十八首之三十四)
詩題：從軍行，五首之一
篇目：平調曲四，五十八首之三十四
朝代：唐
作者：令狐楚
卷別：卷三十三：相和歌辭八
詩文：荒雞隔水啼，汗馬逐風嘶。終日隨旌旆，何時罷鼓鼙？
---
令狐楚·從軍行，五首之三 (平調曲四，五十八首之三十六)
詩題：從軍行，五首之三
篇目：平調曲四，五十八首之三十六
朝代：唐
作者：令狐楚
卷別：卷三十三：相和歌辭八
詩文：卻望冰河闊，前登雪嶺高。征人幾多在，又擬戰臨洮。
---
令狐楚·從軍行，五首之二 (平調曲四，五十八首之三十五)
詩題：從軍行，五首之二
篇目：平調曲四，五十八首之三十五
朝代：唐
作者：令狐楚
卷別：卷三十三：相和歌辭八
詩文：孤心眠夜雪，滿眼是秋沙。萬裏猶防塞，三年不見家。
---
令狐楚·從軍行，五首之五 (平調曲四，五十八首之三十八)
詩題：從軍行，五首之五
篇目：平調曲四，五十八首之三十八
朝代：唐
作者：令狐楚
卷別：卷三十三：相和歌辭八
詩文：暮雪連青海，陰雲覆白山。可憐班定遠，出入玉門關！
---
令狐楚·從軍行，五首之四 (平調曲四，五十八首之三十七)
詩題：從軍行，五首之四
篇目：平調曲四，五十八首之三十七
朝代：唐
作者：令狐楚
卷別：卷三十三：相和歌辭八
詩文：胡風千里驚，漢月五更明。縱有還家夢，猶聞出塞身【猶聞出塞聲】。
---
令狐楚·望春辭，二首之一 (樂府雜題六，四十一首之二十二)
詩題：望春辭，二首之一
篇目：樂府雜題六，四十一首之二十二
朝代：唐
作者：令狐楚
卷別：卷九十五：新樂府辭六
詩文：高樓曉見一花開，便覺春光四面來。暖日晴雲知次第，東風不用更相催。
---
令狐楚·望春辭，二首之二 (樂府雜題六，四十一首之二十三)
詩題：望春辭，二首之二
篇目：樂府雜題六，四十一首之二十三
朝代：唐
作者：令狐楚
卷別：卷九十五：新樂府辭六
詩文：雲霞五采浮天闕，梅柳千般夾御溝。不上黃山南北望，豈知春色滿神州。
---
令狐楚·王昭君，二首之一 (吟嘆曲，五十九首之二十九)
詩題：王昭君，二首之一
篇目：吟嘆曲，五十九首之二十九
朝代：唐
作者：令狐楚
卷別：卷二十九：相和歌辭四
詩文：錦車天外去，毳幕雲中開。魏闕蒼龍遠，蕭關赤雁哀。
---
令狐楚·王昭君，二首之二 (吟嘆曲，五十九首之三十)
詩題：王昭君，二首之二
篇目：吟嘆曲，五十九首之三十
朝代：唐
作者：令狐楚
卷別：卷二十九：相和歌辭四
詩文：仙娥今下嫁，驕子自同和。劍戟歸田盡，牛羊遶塞多。
---
令狐楚·遊春辭，三首之一 (蔡氏五弄，二十三首之五)
詩題：遊春辭，三首之一
篇目：蔡氏五弄，二十三首之五
朝代：唐
作者：令狐楚
卷別：卷五十九：琴曲歌詞三
詩文：晚遊臨碧殿，日上望春亭。芳樹羅仙仗，晴山展翠屏。
---
令狐楚·遊春辭，三首之三 (蔡氏五弄，二十三首之七)
詩題：遊春辭，三首之三
篇目：蔡氏五弄，二十三首之七
朝代：唐
作者：令狐楚
卷別：卷五十九：琴曲歌詞三
詩文：閶闔春風起，蓬萊雪水消。相將折楊柳，爭取最長條。
---
令狐楚·遊春辭，三首之二 (蔡氏五弄，二十三首之六)
詩題：遊春辭，三首之二
篇目：蔡氏五弄，二十三首之六
朝代：唐
作者：令狐楚
卷別：卷五十九：琴曲歌詞三
詩文：一夜好風吹，新花一萬枝。風前調玉管，花下簇金羈。
---
令狐楚·遠別離，二首之一 (四十四首之十七)
詩題：遠別離，二首之一
篇目：四十四首之十七
朝代：唐
作者：令狐楚
卷別：卷七十二：雜曲歌辭十二
詩文：楊柳黃金穗，梧桐碧玉枝。春來消息斷，早晚是歸時。
---
令狐楚·遠別離，二首之二 (四十四首之十八)
詩題：遠別離，二首之二
篇目：四十四首之十八
朝代：唐
作者：令狐楚
卷別：卷七十二：雜曲歌辭十二
詩文：玳織鴛鴦履，金裝翡翠篸。畏人相問著，不擬到城南。
---
令狐楚·長相思，二首之一 (五十二首之四十七)
詩題：長相思，二首之一
篇目：五十二首之四十七
朝代：唐
作者：令狐楚
卷別：卷六十九：雜曲歌辭九
詩文：君行登隴上，妾夢在閨中。玉箸千行落，銀床一半空。
---
令狐楚·長相思，二首之二 (五十二首之四十八)
詩題：長相思，二首之二
篇目：五十二首之四十八
朝代：唐
作者：令狐楚
卷別：卷六十九：雜曲歌辭九
詩文：綺席春眠覺，紗窗曉望迷。朦朧殘夢裏，猶自在遼西。
---
任昉·苦熱行 (三十三首之五)
詩題：苦熱行
篇目：三十三首之五
朝代：南朝梁
作者：任昉
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：旭旦煙雲卷，烈景入東軒。傾光望轉蕙，斜日照西垣。既卷蕉梧葉，復傾葵藿根。重簟無冷氣，挾石似懷溫。霡霂類珠綴，喘嚇狀雷奔。
---
伍緝之·勞歌，二首之一 (歌辭四，四十八首之十一)
詩題：勞歌，二首之一
篇目：歌辭四，四十八首之十一
朝代：南朝宋
作者：伍緝之
卷別：卷八十六：雜歌謠辭四
詩題解：《莊子》曰：「勞我以生，佚我以老，息我以死。」《韓詩》曰：「飢者歌食，勞者歌事。」若伍緝之云「迍邅已窮極」，又云「居身苦且危」，則勞生可知矣。 
詩文：幼童輕歲月，謂言可久長，一朝見零悴，嘆息向秋霜。迍邅已窮極，疢痾復不康，每恐先朝露，不見白日光。庶及盛年時，暫遂情所望。吉辰既乖越，來期眇未央。促促歲月盡，窮年空怨傷。
---
伍緝之·勞歌，二首之二 (歌辭四，四十八首之十二)
詩題：勞歌，二首之二
篇目：歌辭四，四十八首之十二
朝代：南朝宋
作者：伍緝之
卷別：卷八十六：雜歌謠辭四
詩題解：《莊子》曰：「勞我以生，佚我以老，息我以死。」《韓詩》曰：「飢者歌食，勞者歌事。」若伍緝之云「迍邅已窮極」，又云「居身苦且危」，則勞生可知矣。 
詩文：女蘿依附松，終已冠高枝；浮萍生託水，至死不枯萎。傷哉抱關士，獨無松與期。月色似冬草，居身苦且危。幽生重泉下，窮年冰與澌。多謝負郭生，無所事六奇。勞為社下宰，時無魏無知。
---
伏知道·從軍五更轉，五首之一 (平調曲四，五十八首之四十二)
詩題：從軍五更轉，五首之一
篇目：平調曲四，五十八首之四十二
朝代：南朝陳
作者：伏知道
卷別：卷三十三：相和歌辭八
詩題解：《樂苑》曰：「《五更轉》，商調曲。」按伏知道已有《從軍辭》，則《五更轉》蓋陳以前曲也。
詩文：一更刁斗鳴，校尉逴連城。遙聞射雕騎，懸憚將軍名。
---
伏知道·從軍五更轉，五首之三 (平調曲四，五十八首之四十四)
詩題：從軍五更轉，五首之三
篇目：平調曲四，五十八首之四十四
朝代：南朝陳
作者：伏知道
卷別：卷三十三：相和歌辭八
詩題解：《樂苑》曰：「《五更轉》，商調曲。」按伏知道已有《從軍辭》，則《五更轉》蓋陳以前曲也。
詩文：三更夜警新，橫吹獨吟春。強聽梅花落，誤憶柳園人。
---
伏知道·從軍五更轉，五首之二 (平調曲四，五十八首之四十三)
詩題：從軍五更轉，五首之二
篇目：平調曲四，五十八首之四十三
朝代：南朝陳
作者：伏知道
卷別：卷三十三：相和歌辭八
詩題解：《樂苑》曰：「《五更轉》，商調曲。」按伏知道已有《從軍辭》，則《五更轉》蓋陳以前曲也。
詩文：二更愁未央，高城寒夜長。試將弓學月，聊持劍比霜。
---
伏知道·從軍五更轉，五首之五 (平調曲四，五十八首之四十六)
詩題：從軍五更轉，五首之五
篇目：平調曲四，五十八首之四十六
朝代：南朝陳
作者：伏知道
卷別：卷三十三：相和歌辭八
詩題解：《樂苑》曰：「《五更轉》，商調曲。」按伏知道已有《從軍辭》，則《五更轉》蓋陳以前曲也。
詩文：五更催送籌，曉色映山頭。城烏初起堞，更人悄下樓【更人笑下樓】。
---
伏知道·從軍五更轉，五首之四 (平調曲四，五十八首之四十五)
詩題：從軍五更轉，五首之四
篇目：平調曲四，五十八首之四十五
朝代：南朝陳
作者：伏知道
卷別：卷三十三：相和歌辭八
詩題解：《樂苑》曰：「《五更轉》，商調曲。」按伏知道已有《從軍辭》，則《五更轉》蓋陳以前曲也。
詩文：四更星漢低，落月與雲齊。依稀北風裏，胡笳雜馬嘶。
---
伯夷·採薇操 (四十五首之三十二)
詩題：採薇操
篇目：四十五首之三十二
朝代：商
作者：伯夷
卷別：卷五十七：琴曲歌辭一
詩題解：《琴集》曰：「《採薇操》，伯夷所作也。」《史記》曰：「武王克殷，伯夷、叔齊恥之，不食周粟，隱於首陽山，採薇而食之。乃作歌，因傳以為操。」《樂府解題》曰：「《採薇操》亦曰《晨遊高舉》。」
詩文：登彼高山，言採其薇。以亂易暴，不知其非。神農虞夏，忽焉沒兮，我適安歸。
---
何偃·行路難，三首之一 (四十二首之四)
詩題：行路難，三首之一
篇目：四十二首之四
朝代：南朝宋
作者：何偃
卷別：卷七十四：雜曲歌辭十四
詩文：流萍依清源，孤鳥親宿止。蔭幹相經榮，風波能終始。草生有日月，婚年行及紀。思欲侍衣裳，關山分萬里。徒作春夏期，空望良人軌。芳色宿昔事，誰見過時美。涼鳥臨秋竟【涼鳥散秋竟】，歡願亦云已。豈意倚君恩，坐守零落耳。
---
何妥·入塞 (漢橫吹曲二，五十九首之二十七)
詩題：入塞
篇目：漢橫吹曲二，五十九首之二十七
朝代：隋
作者：何妥
卷別：卷二十二：橫吹曲辭二
詩文：桃林千里險，候騎亂紛紛。問此將何事，嫖姚封冠軍。回旌引流電，歸蓋轉行雲。待任蒼龍傑，方當論次勳。
---
何妥·明君詞 (吟嘆曲，五十九首之三十八)
詩題：明君詞
篇目：吟嘆曲，五十九首之三十八
朝代：隋
作者：何妥
卷別：卷二十九：相和歌辭四
詩文：昔聞別鶴弄，已自軫離情。今來昭君曲，還悲秋草并。
---
何妥·長安道 (漢橫吹曲三，六十八首之五十九)
詩題：長安道
篇目：漢橫吹曲三，六十八首之五十九
朝代：隋
作者：何妥
卷別：卷二十三：橫吹曲辭三
詩文：長安狹斜路，縱橫四達分。車輪鳴鳳轄，箭服耀魚文。五陵多任俠，輕騎自連群。少年皆重氣，誰識故將軍。
---
何妥·門有車馬客行 (瑟調曲五，四十四首之四)
詩題：門有車馬客行
篇目：瑟調曲五，四十四首之四
朝代：隋
作者：何妥
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《門有車馬客行》歌東阿王置酒一篇。』」《樂府解題》曰：「曹植等《門有車馬客行》皆言問訊其客，或得故舊鄉里，或駕自京師，備敘市朝遷謝，親友凋喪之意也。」按曹植又有《門有萬里客》，亦與此同。
詩文：門前車馬客，言是故鄉來。故鄉有書信，縱橫印檢開。開書看未極，行客屢相識。借問故鄉人，潺湲淚不息。上言離別久，下道望應歸。寸心將夜鵲，相逐向南飛。
---
何思澄·班婕妤 (楚調曲下，四十一首之五)
詩題：班婕妤
篇目：楚調曲下，四十一首之五
朝代：南朝梁
作者：何思澄
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：寂寂長信晚，雀聲喧洞房。踟躕網高閣，駁蘚被長廊。虛殿簾幃靜，閒階花蕊香。悠悠視日暮，還復拂空床。
---
何承天·上邪篇 (宋鼓吹鐃歌，十五首之十二)
詩題：上邪篇
篇目：宋鼓吹鐃歌，十五首之十二
朝代：晉
作者：何承天
卷別：卷十九：鼓吹曲辭四
詩文：上邪下難正，眾枉不可矯。音和響必清，端影緣直表。大化揚仁風，齊人猶偃草。聖王既已沒，誰能弘至道。開春湛柔露，代終肅嚴霜。承平貴孔、孟，政弊侯申、商。孝公明賞罰，六世猶克昌。李斯肆濫刑，秦民所以亡。漢宣隆中興，魏祖寧三方。譬彼針與石，效疾而稱良。《行葦》非不厚，悠悠何詎央。琴瑟時未調，改弦當更張。矧乃治天下，此要安可忘。
---
何承天·上陵者篇 (宋鼓吹鐃歌，十五首之六)
詩題：上陵者篇
篇目：宋鼓吹鐃歌，十五首之六
朝代：晉
作者：何承天
卷別：卷十九：鼓吹曲辭四
詩文：上陵者，相追攀。被服纖麗，振綺紈。攜童幼，升崇巒。南望城闕，鬱盤桓。王公第，通衢端。高甍華屋，列朱軒。臨濬谷，掇秋蘭。士女悠奕，映隰原。指營丘，感牛山。爽鳩既沒，景君嘆。嗟歲聿，逝不還。志氣衰沮。玄鬢斑。野莽宿，墳土乾。顧此纍纍，中心酸。生必死，亦何怨。取樂今日，展情歡。
---
何承天·君馬篇 (宋鼓吹鐃歌，十五首之八)
詩題：君馬篇
篇目：宋鼓吹鐃歌，十五首之八
朝代：晉
作者：何承天
卷別：卷十九：鼓吹曲辭四
詩文：君馬麗且閒，揚鑣騰逸姿。駿足躡流景，高步追輕飛。冉冉六轡柔，奕奕金華暉。輕霄翼羽蓋，長風靡淑旂。願為范氏驅，雍容步中畿。豈效詭遇子，馳騁趨危機。金陵策良駟，造父為之悲。不怨吳坂峻，但恨伯樂稀。赦彼岐山盜，實濟韓原師。奈何漢、魏主，縱情營所私。疲民甘藜藿，廄馬患盈肥。人畜貿厥養，蒼生將焉歸。
---
何承天·將進酒篇 (宋鼓吹鐃歌，十五首之七)
詩題：將進酒篇
篇目：宋鼓吹鐃歌，十五首之七
朝代：晉
作者：何承天
卷別：卷十九：鼓吹曲辭四
詩文：將進酒，慶三朝。備繁禮，薦嘉肴。榮枯換，霜霧交。緩春帶，命明僚。車等旗，馬齊鑣。懷溫克，樂林濠。士失志，慍情勞。思旨酒，寄遊遨。敗德人，甘醇醪。耽長夜，或淫妖。興屢舞，厲哇謠。形傞傞，聲號呶。首既濡，志亦荒。性命夭，國家亡。嗟後生，節酣觴。匪酒辜，孰為殃。
---
何承天·巫山高篇 (宋鼓吹鐃歌，十五首之五)
詩題：巫山高篇
篇目：宋鼓吹鐃歌，十五首之五
朝代：晉
作者：何承天
卷別：卷十九：鼓吹曲辭四
詩文：巫山高，三峽峻。青壁千尋，深谷萬仞。崇巖冠靈，林冥冥。山禽夜響，晨猿相和鳴。洪波迅澓，載逝載停。悽悽商旅之客，懷苦情。在昔陽九，皇綱微。李氏竊命，宣武耀靈威。蠢爾逆縱，復踐亂機。王旅薄伐，傳首來至京師。古之為國，惟德是貴。力戰而虐民，鮮不顛墜。矧乃叛戾，伊胡能遂。咨爾巴子，無放肆。
---
何承天·思悲公篇 (宋鼓吹鐃歌，十五首之二)
詩題：思悲公篇
篇目：宋鼓吹鐃歌，十五首之二
朝代：晉
作者：何承天
卷別：卷十九：鼓吹曲辭四
詩文：思悲公，懷袞衣。東國何悲，公西歸。公西歸，流二叔。幼主既悟，偃禾復。偃禾復，聖志申。營都新邑，從斯民。從斯民，德惟明。制禮作樂，興頌聲。興頌聲，致嘉祥。鳴鳳爰集，萬國康。萬國康，猶弗已。握髮吐餐，下群士。惟我君，繼伊、周。親睹盛世，復何求。
---
何承天·戰城南篇 (宋鼓吹鐃歌，十五首之四)
詩題：戰城南篇
篇目：宋鼓吹鐃歌，十五首之四
朝代：晉
作者：何承天
卷別：卷十九：鼓吹曲辭四
詩文：戰城南，衝黃塵。丹旌電烻，鼓雷震。勍敵猛，戎馬殷。橫陣亙野，若屯雲。仗大順，應三靈。義之所感，士忘生。長劍擊，繁弱鳴。飛鏑炫晃，亂奔星。虎騎躍，華毦旋。硃火延起，騰飛煙。驍雄斬，高旗搴。長角浮叫，響清天。夷群寇，殪逆徒。餘黎霑惠，詠來蘇。奏愷樂，歸皇都。班爵獻俘，邦國娛。
---
何承天·有所思篇 (宋鼓吹鐃歌，十五首之十)
詩題：有所思篇
篇目：宋鼓吹鐃歌，十五首之十
朝代：晉
作者：何承天
卷別：卷十九：鼓吹曲辭四
詩文：有所思，思昔人。曾、閔二子，善養親。和顏色，奉昏晨。至誠烝烝，通明神。鄒孟軻，為齊卿。稱身受祿，不貪榮。道不用，獨擁楹。三徙既誶，禮義明。飛鳥集，猛獸附。功成事畢，乃更娶。哀我生，遘凶旻。幼罹荼酷，備艱辛。慈顏絕，見無因。長懷永思，託丘墳。
---
何承天·朱路篇 (宋鼓吹鐃歌，十五首之一)
詩題：朱路篇
篇目：宋鼓吹鐃歌，十五首之一
朝代：晉
作者：何承天
卷別：卷十九：鼓吹曲辭四
詩文：朱路揚和鸞，翠蓋耀金華。玄牡飾樊纓，流旌拂飛霞。雄戟闢曠塗，班劍翼高車。三軍且莫喧，聽我奏鐃歌。清鞞驚短簫，朗鼓節鳴笳。人心惟愷豫，茲音亮且和。輕風起紅塵，渟瀾發微波。逸韻騰天路，頹響結城阿。仁聲被八表，威震振九遐。嗟嗟介胄士，勖哉念皇家。
---
何承天·石流篇 (宋鼓吹鐃歌，十五首之十五)
詩題：石流篇
篇目：宋鼓吹鐃歌，十五首之十五
朝代：晉
作者：何承天
卷別：卷十九：鼓吹曲辭四
詩文：石上流水，湔湔其波。發源幽岫，永歸長河。瞻彼逝者，歲月其偕。子在川上，惟以增懷。嗟我殷憂，載勞寤寐。遘此百罹，有志不遂。行年倏忽，長勤是嬰。永言沒世，悼茲無成。幸遇開泰，沐浴嘉運。緩帶安寢，亦又何慍。古之為仁，自求諸己。虛情遙慕，終於徒已。
---
何承天·臨高臺篇 (宋鼓吹鐃歌，十五首之十三)
詩題：臨高臺篇
篇目：宋鼓吹鐃歌，十五首之十三
朝代：晉
作者：何承天
卷別：卷十九：鼓吹曲辭四
詩文：臨高臺，望天衢。飄然輕舉，陵太虛。攜列子，超帝鄉。雲衣雨帶，乘風翔。肅龍駕，會瑤臺。清暉浮景，溢蓬萊。濟西海，濯洧盤。佇立雲岳，結幽蘭。馳迅風，遊炎州。願言桑梓，思舊遊。傾霄蓋，靡電旌。降彼天塗，頹窈冥。辭仙族，歸人群。懷忠抱義，奉明君。任窮達，隨所遭。何為遠想，令心勞。
---
何承天·芳樹篇 (宋鼓吹鐃歌，十五首之九)
詩題：芳樹篇
篇目：宋鼓吹鐃歌，十五首之九
朝代：晉
作者：何承天
卷別：卷十九：鼓吹曲辭四
詩文：芳樹生北庭，豐隆正徘徊。翠穎陵冬秀，紅葩迎春開。佳人閒幽室，惠心婉以諧。蘭房掩綺幌，綠草被長階。日夕遊雲際，歸禽命同棲。皓月盈素景，涼風拂中閨。哀絃理虛堂，要妙清且悽。嘯歌流激楚，傷此碩人懷。梁塵集丹帷，微飆揚羅袿。豈怨嘉時暮，徒惜良願乖。
---
何承天·遠期篇 (宋鼓吹鐃歌，十五首之十四)
詩題：遠期篇
篇目：宋鼓吹鐃歌，十五首之十四
朝代：晉
作者：何承天
卷別：卷十九：鼓吹曲辭四
詩文：遠期千里客，肅駕候良辰。近命城郭友，具爾惟懿親。高門啟雙闈，長筵列嘉賓。中唐舞六佾，三廂羅樂人。簫管激悲音，羽毛揚華文。金石響高宇，絃歌動梁塵。修標多巧捷，丸劍亦入神。遷善自雅調，成化由清均。主人垂隆慶，群士樂亡身。願我聖明君，邇期保萬春。
---
何承天·雉子游原澤篇 (宋鼓吹鐃歌，十五首之十一)
詩題：雉子游原澤篇
篇目：宋鼓吹鐃歌，十五首之十一
朝代：晉
作者：何承天
卷別：卷十九：鼓吹曲辭四
詩文：雉子遊原澤，幼懷耿介心。飲啄雖勤苦，不願棲園林。古有避世士，抗志清霄岑。浩然寄卜肆，揮棹通川陰。逍遙風塵外，散髮撫鳴琴。卿相非所眄，何況於千金。功名豈不美，寵辱亦相尋。冰炭結六府，憂虞纏胸襟。當世須大度，量己不克任。三復泉流誡，自驚良已深。
---
何承天·雍離篇 (宋鼓吹鐃歌，十五首之三)
詩題：雍離篇
篇目：宋鼓吹鐃歌，十五首之三
朝代：晉
作者：何承天
卷別：卷十九：鼓吹曲辭四
詩文：雍士多離心，荊民懷怨情。二凶不量德，構難稱其兵。王人銜朝命，正辭糾不庭。上宰宣九伐，萬里舉長旌。樓船掩江濆，駟介飛重英。歸德戒後夫，賈勇尚先鳴。逆徒既不濟，愚智亦相傾。霜鋒未及染，鄢郢忽已清。西川無潛鱗，北渚有奔鯨。淩威致天府，一戰夷三城。江漢被美化，宇宙歌太平。惟我東郡民，曾是深推誠。
---
何楫·班婕妤 (楚調曲下，四十一首之八)
詩題：班婕妤
篇目：楚調曲下，四十一首之八
朝代：南朝陳
作者：何楫
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：齊紈既逐筐，趙舞即凌人。履跡隨恩故，階苔逐恨新。獨臥銷香炷，長啼費手巾。庭草何聊賴，也持春當春。
---
何遜·苦熱行 (三十三首之六)
詩題：苦熱行
篇目：三十三首之六
朝代：南朝梁
作者：何遜
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：昔聞草木焦，今睹沙石爛。曀曀風愈靜，曈曈日漸旰。習靜悶衣巾，讀書煩几案。臥思清露浥，坐待明星燦。蝙蝠戶間飛，蠛蠓窗中亂。會無河朔飲，室有臨淄汗。遺金自不拾，惡木寧無幹。原以三伏晨，催促九秋換。
---
何遜·輕薄篇 (三十一首之二)
詩題：輕薄篇
篇目：三十一首之二
朝代：南朝梁
作者：何遜
卷別：卷六十七：雜曲歌辭七
詩題解：《樂府解題》曰：「《輕薄篇》，言乘肥馬、衣輕裘，馳逐經過為樂，與《少年行》同意。何遜云『城東美少年』，張正見云『洛陽美少年』是也。」
詩文：城東美少年【長安美少年】，重身輕萬億。柘彈隨珠丸，白馬黃金飾。長安九逵上，青槐蔭道植。轂擊晨已喧，肩排暝不息。走狗通西望，牽牛向南直。相期百戲傍，去來三市側。象床沓繡被，玉盤傳綺食。大姊掩扇歌【娼女掩扇歌】，小妹開簾織【小婦開簾織】。相看獨隱笑，見人還斂色。黃鶴悲故群，山枝詠新識。烏飛過客盡，雀聚行龍匿。酌羽方厭厭，此時歡未極。
---
何遜·銅雀妓 (平調曲二，四十五首之十二)
詩題：銅雀妓
篇目：平調曲二，四十五首之十二
朝代：南朝梁
作者：何遜
卷別：卷三十一：相和歌辭六
詩文：秋風木葉落，蕭瑟管絃清。望陵歌對酒，向帳舞空城。寂寂簷宇曠，飄飄帷幔輕。曲終相顧起，日暮松柏聲。
---
何遜·長安少年行 (六十三首之四十八)
詩題：長安少年行
篇目：六十三首之四十八
朝代：南朝梁
作者：何遜
卷別：卷六十六：雜曲歌辭六
詩文：長安美少年，羽騎暮連翩。玉羈瑪瑙勒，金絡珊瑚鞭。陣雲橫塞起，赤日下城圓。追兵待都護，烽火望祁連。虎落夜方寢，魚麗曉復前。平生不可定，空信蒼浪天。
---
何遜·青青河畔草 (瑟調曲三，四十首之二十)
詩題：青青河畔草
篇目：瑟調曲三，四十首之二十
朝代：南朝梁
作者：何遜
卷別：卷三十八：相和歌辭十三
詩文：春蘭已應好，折花望遠道。秋夜苦復長，抱枕向空床。吹臺下促節，不言於此別。歌筵掩團扇，何時一相見。弦絕猶依軫，葉落裁下枝。即此雖云別，方我未成離。
---
余延壽·折楊柳 (漢橫吹曲二，五十九首之五十四)
詩題：折楊柳
篇目：漢橫吹曲二，五十九首之五十四
朝代：唐
作者：余延壽
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：大道連國門，東西種楊柳。葳蕤君不見，裊娜垂來久。緣枝棲暝禽，雄去雌獨吟。餘花怨春盡，微月起秋陰。坐望窗中蝶，起攀枝上葉。好風吹長條，婀娜何如妾。妾見柳園新，高樓四五春。莫吹胡塞曲【莫吹胡笳曲】，愁殺隴頭人。
---
傅玄·上壽酒歌：於赫 (晉四廂樂歌，三首之二)
詩題：上壽酒歌：於赫
篇目：晉四廂樂歌，三首之二
朝代：晉
作者：傅玄
卷別：卷十三：燕射歌辭一
詩文：於赫明明，聖德龍興。三朝獻酒，萬壽是膺。敷佑四方，如日之升。自天降祚，元吉有徵。
---
傅玄·京兆府君登歌 (晉宗廟歌，十一首之六)
詩題：京兆府君登歌
篇目：晉宗廟歌，十一首之六
朝代：唐
作者：傅玄
卷別：卷八：郊廟歌辭八
詩文：於惟曾皇，顯顯令德。高明清亮，匪兢柔克。保乂命祐，基命惟則。篤生聖祖，光濟四國。
---
傅玄·仲春振旅 (晉鼓吹曲，二十二首之十五)
詩題：仲春振旅
篇目：晉鼓吹曲，二十二首之十五
朝代：晉
作者：傅玄
卷別：卷十九：鼓吹曲辭四
詩題解：古《聖人出行》。《古今樂錄》曰：「《仲春振旅》，言大晉申文武之教，畋獵以時也。」
詩文：仲春振旅，大致民，武教於時日新。師執提，工執鼓。坐作從，節有序。盛矣允文允武。蒐田表禡，申法誓。遂圍禁，獻社祭。允以時，明國制。文武並用，禮之經。列車如戰，大教明，古今誰能去兵。大晉繼天，濟群生。
---
傅玄·仲秋獮田 (晉鼓吹曲，二十二首之十七)
詩題：仲秋獮田
篇目：晉鼓吹曲，二十二首之十七
朝代：晉
作者：傅玄
卷別：卷十九：鼓吹曲辭四
詩題解：古《遠期行》。《古今樂錄》曰：「《仲秋獮田》，言大晉雖有文德，不廢武事，順時以殺伐也。」
詩文：仲秋獮田，金德常剛。涼風清且厲，凝露結為霜。白藏司辰，蒼隼時鷹揚。鷹揚猶尚父，順天以殺伐，春秋時敘。雷霆震威曜，進退由鉦鼓。致禽祀祊，羽毛之用充軍府。赫赫大晉德，芬烈陵三五。敷化以文，雖治不廢武。光宅四海，永享天之祜。
---
傅玄·伯益 (晉鼓吹曲，二十二首之二十一)
詩題：伯益
篇目：晉鼓吹曲，二十二首之二十一
朝代：晉
作者：傅玄
卷別：卷十九：鼓吹曲辭四
詩題解：古《黃爵行》。《古今樂錄》曰：「《伯益》，言赤烏銜書，有周以興，今聖皇受命，神雀來也。」
詩文：伯益佐舜、禹，職掌山與川。德侔十六相，思心入無間。智理周萬物，下知眾鳥言。黃雀應清化，翔集何翩翩。和鳴棲庭樹，徘徊雲日間。夏桀為無道，密網施山河。酷祝振纖網，當奈黃雀何。殷湯崇天德，去其三面羅。逍遙群飛來，鳴聲乃復和。朱雀作南宿，鳳皇統羽群。赤烏銜書至，天命瑞周文。神雀今來遊，為我受命君。嘉祥致天和，膏澤降青雲。蘭風發芳氣，闔世同其芬。
---
傅玄·何當行 (四十首之三十二)
詩題：何當行
篇目：四十首之三十二
朝代：晉
作者：傅玄
卷別：卷七十六：雜曲歌辭十六
詩文：同聲自相應，同心自相知。外合不由中，雖固終必離。管鮑不世出，結交安可為。
---
傅玄·前有一樽酒行 (三十三首之二十二)
詩題：前有一樽酒行
篇目：三十三首之二十二
朝代：晉
作者：傅玄
卷別：卷六十五：雜曲歌辭五
詩文：置酒結此會，主人起行觴。玉樽兩楹間，絲理東西廂。舞袖一何妙，變化窮萬方。賓主齊德量，欣欣樂未央。同享千年壽，朋來會此堂。
---
傅玄·吳楚歌 (歌辭一，三十八首之三十七)
詩題：吳楚歌
篇目：歌辭一，三十八首之三十七
朝代：晉
作者：傅玄
卷別：卷八十三：雜歌謠辭一
詩題解：《樂府詩集》曰：「傅玄辭。一曰《燕美人歌》。」
詩文：燕人美兮趙女佳，其室則邇兮限曾崖。雲為車兮風為馬，玉在山兮蘭在野。雲無期兮風有止，思心多端誰能理。
---
傅玄·唐堯 (晉鼓吹曲，二十二首之十九)
詩題：唐堯
篇目：晉鼓吹曲，二十二首之十九
朝代：晉
作者：傅玄
卷別：卷十九：鼓吹曲辭四
詩題解：古《務成行》。《古今樂錄》曰：「《唐堯》，言聖皇陟帝位，德化光四表也。」
詩文：唐堯諮務成，謙謙德所興。積漸終光大，履霜致堅冰。神明道自然，河海猶可凝。舜、禹統百揆，元凱以次升。禪讓應天曆，睿聖世相承。我皇陟帝位，平衡正準繩。德化飛四表，祥氣見其徵。興王坐俟旦，亡主恬自矜【亡國主自矜】。致遠由近始，覆簣成山陵。披圖按先籍，有其證靈液。
---
傅玄·因時運 (晉鼓吹曲，二十二首之九)
詩題：因時運
篇目：晉鼓吹曲，二十二首之九
朝代：晉
作者：傅玄
卷別：卷十九：鼓吹曲辭四
詩題解：古《將進酒行》。《古今樂錄》曰：「《因時運》，言文皇帝因時運變，聖謀潛施，解長蛇之交，離群桀之黨，以武濟文，審其大計，以邁其德也。」
詩文：因時運，聖策施。長蛇交解，群桀離。勢窮奔吳，虎騎厲。惟武進，審大計。時邁其德，清一世。
---
傅玄·地郊饗神歌 (晉天地郊明堂歌，五首之四)
詩題：地郊饗神歌
篇目：晉天地郊明堂歌，五首之四
朝代：晉
作者：傅玄
卷別：卷一：郊廟歌辭一
詩文：整泰折，竢皇祇。眾神感，群靈儀。陰祀設，吉禮施。夜將極，時未移。祇之體，無形象。潛泰幽，洞忽荒。祇之出，薆若有。靈無遠，天下母。祗之來，遺光景。昭若存，終冥冥。祇之至，舉欣欣。舞象德，歌成文。祇之坐，同歡豫。澤雨施，化雲布。樂八變，聲教敷。物咸亨，祇是娛。齊既潔，侍者肅。玉觴進，咸穆穆。饗嘉豢，歆德馨。祚有晉，暨群生。溢九壤，格天庭。保萬壽，延億齡。
---
傅玄·夏苗田 (晉鼓吹曲，二十二首之十六)
詩題：夏苗田
篇目：晉鼓吹曲，二十二首之十六
朝代：晉
作者：傅玄
卷別：卷十九：鼓吹曲辭四
詩題解：古《臨高臺行》。《古今樂錄》曰：「《夏苗田》，言大晉畋狩順時，為苗除害也。」
詩文：夏苗田，運將徂。軍國異容，文武殊。乃命群吏，撰車徒，辨其號名，讚契書。王軍啟八門，行同上帝居。時路建大麾，雲旗翳紫虛。百官象其事，疾則疾，徐則徐。回衡旋軫，罷陳弊車。獻禽享祀，烝烝配有虞。惟大晉，德參兩儀，化雲敷。
---
傅玄·夕牲歌 (晉天地郊明堂歌，五首之一)
詩題：夕牲歌
篇目：晉天地郊明堂歌，五首之一
朝代：晉
作者：傅玄
卷別：卷一：郊廟歌辭一
詩文：皇矣有晉，時邁其德。受終于天，光濟萬國。萬國既光，神定厥祥。虔于郊祀，祗事上皇。祗事上皇，百福是臻。巍巍祖考，克配彼天。嘉牲匪歆，德馨惟饗。受天之祐，神化四方。
---
傅玄·夕牲歌 (晉宗廟歌，十一首之一)
詩題：夕牲歌
篇目：晉宗廟歌，十一首之一
朝代：唐
作者：傅玄
卷別：卷八：郊廟歌辭八
詩文：我夕我牲，猗歟敬止。嘉豢孔時，供茲享祀。神鑒厥誠，博碩斯歆。祖考降饗，以虞孝孫之心。
---
傅玄·夕牲歌 (晉郊祀歌，五首之一)
詩題：夕牲歌
篇目：晉郊祀歌，五首之一
朝代：晉
作者：傅玄
卷別：卷一：郊廟歌辭一
詩文：天命有晉，穆穆明明。我其夙夜，祗事上靈。常于時假，迄用其成。於薦玄牡，進夕其牲。崇德作樂，神祗是聽。
---
傅玄·大晉承運期 (晉鼓吹曲，二十二首之十二)
詩題：大晉承運期
篇目：晉鼓吹曲，二十二首之十二
朝代：晉
作者：傅玄
卷別：卷十九：鼓吹曲辭四
詩題解：古《上邪行》。《古今樂錄》曰：「《大晉承運期》，言聖皇應籙受圖，化象神明也。」 
詩文：大晉承運期，德隆聖皇。時清晏，白日垂光。應籙圖，陟帝位，繼天正玉衡。化行象神明，至哉道隆虞與唐，元首敷洪化，百寮股肱並忠良。民大康，隆隆赫赫，福祚盈無疆。
---
傅玄·天序 (晉鼓吹曲，二十二首之十一)
詩題：天序
篇目：晉鼓吹曲，二十二首之十一
朝代：晉
作者：傅玄
卷別：卷十九：鼓吹曲辭四
詩題解：古《芳樹行》。《古今樂錄》曰：「《天序》，言聖皇應曆受禪，弘濟大化，用人各盡其才也。」
詩文：天序，曆應受禪，承靈祜。御群龍，勒螭虎。弘濟大化，英俊作輔。明明統萬機，赫赫鎮四方。咎繇、稷、契之疇，協蘭芳。禮王臣，覆兆民。化之如天與地，誰敢愛其身。
---
傅玄·天郊饗神歌 (晉天地郊明堂歌，五首之三)
詩題：天郊饗神歌
篇目：晉天地郊明堂歌，五首之三
朝代：晉
作者：傅玄
卷別：卷一：郊廟歌辭一
詩文：整泰壇，祀皇神。精氣感，百靈賓。蘊朱火，燎芳薪。紫煙遊，冠青雲。神之體，靡象形。曠無方，幽以清。神之來，光景昭。聽無聞，視無兆。神之至，舉歆歆。靈爽協，動余心。神之坐，同歡娛。澤雲翔，化風舒。嘉樂奏，文中聲。八音諧，神是聽。咸潔齊，並芬芳。烹牷牲，享玉觴。神悅饗，歆禋祀。祐大晉，降繁祉。祚京邑，行四海。保天年，窮地紀。
---
傅玄·宣受命 (晉鼓吹曲，二十二首之二)
詩題：宣受命
篇目：晉鼓吹曲，二十二首之二
朝代：晉
作者：傅玄
卷別：卷十九：鼓吹曲辭四
詩題解：古《思悲翁行》。《古今樂錄》曰：「《宣受命》，言宣皇帝禦諸葛亮，養威重，運神兵，亮震怖而死。」
詩文：宣受命，應天機。風雲時動，神龍飛。禦諸葛，鎮雍、梁。邊境安，夷夏康。務節事，勤定傾。攬英雄，保持盈。淵穆穆。赫明明。沖而泰，天之經。養威重，運神兵。亮乃震斃【亮乃震死】，天下寧。
---
傅玄·宣皇帝登歌 (晉宗廟歌，十一首之七)
詩題：宣皇帝登歌
篇目：晉宗廟歌，十一首之七
朝代：唐
作者：傅玄
卷別：卷八：郊廟歌辭八
詩文：於鑠皇祖，聖德欽明。勤施四方，夙夜敬止。載敷文教，載揚武烈。匡定社稷，龔行天罰。經始大業，造創帝基。畏天之命，于時保之。
---
傅玄·宣輔政 (晉鼓吹曲，二十二首之四)
詩題：宣輔政
篇目：晉鼓吹曲，二十二首之四
朝代：晉
作者：傅玄
卷別：卷十九：鼓吹曲辭四
詩題解：古《上之回行》。《古今樂錄》曰：「言宣皇帝聖道深遠，撥亂反正，網羅文武之才，以定二儀之序也。」
詩文：宣皇輔政，聖烈深。撥亂反正，從天心。網羅文武才，慎厥所生。所生賢，遺教施。安上治民，化風移。肇創帝基，洪業垂。於鑠明明，時赫戲。功濟萬世，定二儀。雲澤雨施，海外風馳。
---
傅玄·平玉衡 (晉鼓吹曲，二十二首之七)
詩題：平玉衡
篇目：晉鼓吹曲，二十二首之七
朝代：晉
作者：傅玄
卷別：卷十九：鼓吹曲辭四
詩題解：古《巫山高行》。《古今樂錄》曰：「《平玉衡》，言景帝一萬國之殊風，齊四海之乖心，禮賢養士而纂洪業也。」
詩文：平玉衡，糾姦回。萬國殊風，四海乖。禮賢養士，羈御英雄，思心齊。纂戎洪業，崇皇階。品物咸亨，聖敬日躋。聰鑒盡下情，明明綜天機。
---
傅玄·征西將軍登歌 (晉宗廟歌，十一首之三)
詩題：征西將軍登歌
篇目：晉宗廟歌，十一首之三
朝代：唐
作者：傅玄
卷別：卷八：郊廟歌辭八
詩文：經始宗廟，神明戾止。申錫無疆，祗承享祀。假我皇祖，綏予孫子。燕及後昆，錫茲繁祉。
---
傅玄·征遼東 (晉鼓吹曲，二十二首之三)
詩題：征遼東
篇目：晉鼓吹曲，二十二首之三
朝代：晉
作者：傅玄
卷別：卷十九：鼓吹曲辭四
詩題解：古《艾而張行》。《古今樂錄》曰：「《征遼東》，言宣皇帝陵大海之表，討滅公孫淵而梟其首也。」
詩文：征遼東，敵失據。威靈邁日域，公孫既授首，群逆破膽，咸震怖。朔北響應，海表景附。武功赫赫，德雲布。
---
傅玄·惟庸蜀 (晉鼓吹曲，二十二首之十)
詩題：惟庸蜀
篇目：晉鼓吹曲，二十二首之十
朝代：晉
作者：傅玄
卷別：卷十九：鼓吹曲辭四
詩題解：古《有所思行》。《古今樂錄》曰：「《惟庸蜀》，言文皇帝既平萬乘之蜀，封建萬國，復五等之爵也。」
詩文：惟庸蜀，僭號天一隅。劉備逆帝命，禪、亮承其餘。擁眾數十萬，闚隙乘我虛。驛騎進羽檄，天下不遑居。薑維屢寇邊，隴上為荒蕪。文皇愍斯民，歷世受罪辜。外謨蕃屏臣，內謀眾士夫。爪牙應指授，腹心獻良圖【腹心同良圖】。良圖協成文，大興百萬軍【乃興百萬軍】。雷鼓震地起，猛勢陵浮雲。逋虜畏天誅，面縛造壘門。萬里同風教，逆命稱妾臣。光建五等，紀綱天人。
---
傅玄·惟漢行 (相和曲中，四十六首之十九)
詩題：惟漢行
篇目：相和曲中，四十六首之十九
朝代：晉
作者：傅玄
卷別：卷二十七：相和歌辭二
詩文：危哉鴻門會，沛公幾不還。輕裝入人軍，投身湯火間。兩雄不俱立，亞父見此權。項莊奮劍起，白刃何翩翩。伯身雖為蔽，事促不及旋。張良慴坐側，高祖變龍顏。賴得樊將軍，虎叱項王前。嗔目駭三軍，磨牙咀豚肩。空卮讓霸主，臨急吐奇言。威淩萬乘主，指顧回泰山。神龍困鼎鑊，非噲豈得全？狗屠登上將，功業信不原。健兒實可慕，腐儒何足嘆。
---
傅玄·放歌行 (瑟調曲三，四十首之三十八)
詩題：放歌行
篇目：瑟調曲三，四十首之三十八
朝代：晉
作者：傅玄
卷別：卷三十八：相和歌辭十三
詩文：靈龜有枯甲，神龍有腐鱗。人無千歲壽，存質空相因。朝露尚移景，促哉水上塵。丘冢如履綦，不識故與新。高樹來悲風，松柏垂威神。曠野何蕭條，顧望無生人。但見狐狸跡，虎豹自成群。狐雛攀樹鳴，離鳥何繽紛。愁子多哀心，塞耳不忍聞。長嘯淚雨下，太息氣成雲。
---
傅玄·文皇帝登歌 (晉宗廟歌，十一首之九)
詩題：文皇帝登歌
篇目：晉宗廟歌，十一首之九
朝代：唐
作者：傅玄
卷別：卷八：郊廟歌辭八
詩文：於皇時晉，允文文祖。聰明叡智，聖敬神武。萬幾莫綜，皇斯清之。虎兕放命，皇斯平之。柔遠能邇，簡授英賢。創業垂統，勳格皇天。
---
傅玄·文皇統百揆 (晉鼓吹曲，二十二首之八)
詩題：文皇統百揆
篇目：晉鼓吹曲，二十二首之八
朝代：晉
作者：傅玄
卷別：卷十九：鼓吹曲辭四
詩題解：古《上陵行》。《古今樂錄》曰：「《文皇統百揆》，言文皇帝始統百揆，用人有序，以敷太平之化也。」
詩文：文皇統百揆，繼天理萬方。武將鎮四隅，英佐盈朝堂。謀言協秋蘭，清風發其芳。洪澤所漸潤，礫石為珪璋。大道侔五帝，盛德逾三王。咸光大，上參天與地，至化無內外。無內外，六合並康乂。並康乂，遘茲嘉會。在昔羲與農，大晉德斯邁。鎮征及諸州，為蕃衛。玄功濟四海，洪烈流萬世。
---
傅玄·於穆我皇 (晉鼓吹曲，二十二首之十四)
詩題：於穆我皇
篇目：晉鼓吹曲，二十二首之十四
朝代：晉
作者：傅玄
卷別：卷十九：鼓吹曲辭四
詩題解：古《雉子行》。《古今樂錄》曰：「《於穆我皇》，言聖皇受命，德合神明也。」
詩文：於穆我皇，盛德聖且明。受禪君世，光濟群生。普天率土，莫不來庭。顒顒六合內，望風仰泰清。萬國雍雍，興頌聲。大化洽，地平而天成。七政齊，玉衡惟平。峨峨佐命，濟濟群英。夙夜乾乾，萬機是經。雖治興，匪荒寧。謙道光，沖不盈。天地合德，日月同榮。赫赫煌煌，曜幽冥。三光克從，於顯天，垂景星。龍鳳臻，甘露宵零。肅神祇，祗上靈。萬物欣戴，自天效其成。
---
傅玄·明堂饗神歌 (晉天地郊明堂歌，五首之五)
詩題：明堂饗神歌
篇目：晉天地郊明堂歌，五首之五
朝代：晉
作者：傅玄
卷別：卷一：郊廟歌辭一
詩文：經始明堂，享祀匪懈。於皇烈考，光配上帝。赫赫上帝，既高既崇。聖考是配，明德顯融。率土敬職，萬方來祭。常于時假，保祚永世。
---
傅玄·明月篇 (三十三首之十九)
詩題：明月篇
篇目：三十三首之十九
朝代：晉
作者：傅玄
卷別：卷六十五：雜曲歌辭五
詩文：皎皎明月光，灼灼朝日暉。昔為春蠶絲，今為秋女衣。丹唇列素齒，翠彩發蛾眉。嬌子多好言，歡合易為姿。玉顏盛有時，秀色隨年衰。常恐新間舊，變故興細微。浮萍本無根【浮萍無根本】，非水將何依。憂喜更相接，樂極還自悲。
---
傅玄·昔思君 (四十八首之十七)
詩題：昔思君
篇目：四十八首之十七
朝代：晉
作者：傅玄
卷別：卷七十四：雜曲歌辭十四
詩文：昔君與我兮形影潛結，今君與我兮雲飛雨絕。昔君與我兮音響相和，今君與我兮落葉去柯。昔君與我兮金石無虧，今君與我兮星滅光離。
---
傅玄·時運多難 (晉鼓吹曲，二十二首之五)
詩題：時運多難
篇目：晉鼓吹曲，二十二首之五
朝代：晉
作者：傅玄
卷別：卷十九：鼓吹曲辭四
詩題解：古《擁離行》。《古今樂錄》曰：「《時運多難》，言宣皇帝致討吳方，有征無戰也。」 
詩文：時運多難，道教痡。天地變化，有盈虛。蠢爾吳蠻，虎視江湖。我皇赫斯，致天誅。有征無戰，弭其圖。天威橫被，廓東隅。
---
傅玄·晉宣文舞歌，二首之一：羽籥舞歌 (雜舞一，二十五首之十二)
詩題：晉宣文舞歌，二首之一：羽籥舞歌
篇目：雜舞一，二十五首之十二
朝代：晉
作者：傅玄
卷別：卷五十三：舞曲歌辭二
詩文：羲皇之初，天地開元。罔罟禽獸，群黎以安。神農教耕，創業誠難。民得粒食，澹然無所患。黃帝始征伐，萬品造其端。軍駕無常居，是曰軒轅。軒轅既勤止，堯、舜匪荒寧。夏禹治水，湯、武又用兵。孰能保安逸，坐致太平。聖皇邁乾乾，天下興頌聲。穆穆且明明。惟聖皇，道化彰，澂四海，清三光，萬幾理，庶事康。潛龍升，儀鳳翔。風雨時，物繁昌。卻走馬，降瑞祥。揚側陋，簡忠良。百祿是荷，眉壽無疆。
---
傅玄·晉宣文舞歌，二首之二：羽鐸舞歌 (雜舞一，二十五首之十三)
詩題：晉宣文舞歌，二首之二：羽鐸舞歌
篇目：雜舞一，二十五首之十三
朝代：晉
作者：傅玄
卷別：卷五十三：舞曲歌辭二
詩文：昔在渾成時，兩儀尚未分。陽升垂清景，陰降興浮雲。中和合氛氳，萬物各異群。人倫得其序，眾生樂聖君。三統繼五行，然後有質文。皇王殊運代，治亂亦繽紛。伊大晉，德兼往古，越犧、農，邈舜、禹，參天地，陸三五。禮唐、周，樂《韶》《武》，豈惟《簫韶》，六代具舉。澤霑地境，化充天宇。聖明臨朝，元凱作輔，普天同樂胥。浩浩元氣，遐哉太清。五行流邁，日月代征。隨時變化，庶物乃成。聖皇繼天，光濟群生。化之以道，萬國咸寧。受茲介福，延于億齡。
---
傅玄·晉宣武舞歌，四首之一：惟聖皇篇，矛俞第一 (雜舞一，二十五首之八)
詩題：晉宣武舞歌，四首之一：惟聖皇篇，矛俞第一
篇目：雜舞一，二十五首之八
朝代：晉
作者：傅玄
卷別：卷五十三：舞曲歌辭二
詩題解：《晉書·樂志》曰：「魏黃初三年改漢《巴渝舞》曰《昭武舞》。景初元年，又作《武始》《咸熙》《章斌》三舞，皆執羽籥。及晉，改《昭武舞》曰《宣武舞》，《羽籥舞》曰《宣文舞》。咸寧元年，詔廟樂停《宣武》《宣文》二舞，而同用《正德》《大豫舞》云。」
詩文：惟聖皇，德巍巍，光四海。禮樂猶形影，文武為表裏。乃作《巴俞》，肆舞士。劍弩齊列，戈矛為之始。進退疾鷹鷂，龍戰而豹起。如亂不可亂，動作順其理，離合有統紀。
---
傅玄·晉宣武舞歌，四首之三：軍鎮篇，弩俞第三 (雜舞一，二十五首之十)
詩題：晉宣武舞歌，四首之三：軍鎮篇，弩俞第三
篇目：雜舞一，二十五首之十
朝代：晉
作者：傅玄
卷別：卷五十三：舞曲歌辭二
詩題解：《晉書·樂志》曰：「魏黃初三年改漢《巴渝舞》曰《昭武舞》。景初元年，又作《武始》《咸熙》《章斌》三舞，皆執羽籥。及晉，改《昭武舞》曰《宣武舞》，《羽籥舞》曰《宣文舞》。咸寧元年，詔廟樂停《宣武》《宣文》二舞，而同用《正德》《大豫舞》云。」
詩文：弩為遠兵，軍之鎮，其發有機。體難動，往必速，重而不遲。銳精分鎛，射遠中微。弩俞之樂，一何奇，變多姿。退若激，進若飛，五聲協，八音諧，宣武象，讚天威。
---
傅玄·晉宣武舞歌，四首之二：短兵篇，劍俞第二 (雜舞一，二十五首之九)
詩題：晉宣武舞歌，四首之二：短兵篇，劍俞第二
篇目：雜舞一，二十五首之九
朝代：晉
作者：傅玄
卷別：卷五十三：舞曲歌辭二
詩題解：《晉書·樂志》曰：「魏黃初三年改漢《巴渝舞》曰《昭武舞》。景初元年，又作《武始》《咸熙》《章斌》三舞，皆執羽籥。及晉，改《昭武舞》曰《宣武舞》，《羽籥舞》曰《宣文舞》。咸寧元年，詔廟樂停《宣武》《宣文》二舞，而同用《正德》《大豫舞》云。」
詩文：劍為短兵，其勢險危。疾逾飛電，回旋應規。武節齊聲，或合或離。電發星騖，若景若差。兵法攸象，軍容是儀。
---
傅玄·晉宣武舞歌，四首之四：窮武篇，安臺行亂第四 (雜舞一，二十五首之十一)
詩題：晉宣武舞歌，四首之四：窮武篇，安臺行亂第四
篇目：雜舞一，二十五首之十一
朝代：晉
作者：傅玄
卷別：卷五十三：舞曲歌辭二
詩題解：《晉書·樂志》曰：「魏黃初三年改漢《巴渝舞》曰《昭武舞》。景初元年，又作《武始》《咸熙》《章斌》三舞，皆執羽籥。及晉，改《昭武舞》曰《宣武舞》，《羽籥舞》曰《宣文舞》。咸寧元年，詔廟樂停《宣武》《宣文》二舞，而同用《正德》《大豫舞》云。」
詩文：窮武者喪，何但敗北。柔弱亡戰，國家亦廢。秦始、徐偃，既已作戒前世。先王鑒其機，修文整武藝，文武足相濟。然後得光大。亂曰：高則亢，滿則盈，亢必危，盈必傾。去危傾，守以平，沖則久，濁能清，混文武，順天經。
---
傅玄·晉正德大豫舞歌，二首之一：正德舞歌 (雅舞，二十五首之二)
詩題：晉正德大豫舞歌，二首之一：正德舞歌
篇目：雅舞，二十五首之二
朝代：晉
作者：傅玄
卷別：卷五十二：舞曲歌辭一
詩題解：《宋書·樂志》曰：「晉武帝泰始九年，荀勖典知樂事，使郭瓊、宋識等造《正德》《大豫》之舞，而勖及傅玄、張華又各造舞歌。咸寧元年，詔定祖宗之號，而廟樂同用《正德》《大豫舞》。初，魏明帝景初元年造《武始》《咸熙》二舞，祀郊廟。《武始舞》者，平冕，黑介幘，玄衣裳，白領袖，絳領袖中衣，絳合幅袴，絳𥿉，黑韋鞮。《咸熙舞》者，冠委貌，其餘服如前。奏於朝廷，則《武始舞》者，武冠，赤介幘，生絳袍，單衣，絳領袖，皁領袖中衣，虎文畫合幅袴，白布𥿉，黑韋鞮。《咸熙舞》者，進賢冠，黑介幘，生黃袍，單衣，白合幅袴。其餘服如前。晉相承用之。」
詩文：天命有晉，光濟萬國。穆穆聖皇，文武惟則。在天斯正，在地成德。載韜政刑，載崇禮教。我敷玄化，臻於中道。
---
傅玄·晉正德大豫舞歌，二首之二：大豫舞歌 (雅舞，二十五首之三)
詩題：晉正德大豫舞歌，二首之二：大豫舞歌
篇目：雅舞，二十五首之三
朝代：晉
作者：傅玄
卷別：卷五十二：舞曲歌辭一
詩題解：《宋書·樂志》曰：「晉武帝泰始九年，荀勖典知樂事，使郭瓊、宋識等造《正德》《大豫》之舞，而勖及傅玄、張華又各造舞歌。咸寧元年，詔定祖宗之號，而廟樂同用《正德》《大豫舞》。初，魏明帝景初元年造《武始》《咸熙》二舞，祀郊廟。《武始舞》者，平冕，黑介幘，玄衣裳，白領袖，絳領袖中衣，絳合幅袴，絳𥿉，黑韋鞮。《咸熙舞》者，冠委貌，其餘服如前。奏於朝廷，則《武始舞》者，武冠，赤介幘，生絳袍，單衣，絳領袖，皁領袖中衣，虎文畫合幅袴，白布𥿉，黑韋鞮。《咸熙舞》者，進賢冠，黑介幘，生黃袍，單衣，白合幅袴。其餘服如前。晉相承用之。」
詩文：於鑠皇晉，配天受命。熙帝之光，世德惟聖。嘉樂大豫，保祐萬姓。淵兮不竭，沖而用之。先帝弗違，虔奉天時。
---
傅玄·晉鼙舞歌，五首之一：洪業篇 (雜舞一，二十五首之十九)
詩題：晉鼙舞歌，五首之一：洪業篇
篇目：雜舞一，二十五首之十九
朝代：晉
作者：傅玄
卷別：卷五十三：舞曲歌辭二
詩題解：《古今樂錄》曰：「晉鼙舞歌五篇：一曰《洪業篇》，當魏曲《明明魏皇帝》，古曲《關東有賢女》；二曰《天命篇》，當魏曲《大和有聖帝》，古曲《章和二年中》；三曰《景皇篇》，當魏曲《魏曆長》，古曲《樂久長》；四曰《大晉篇》，當魏曲《天生烝民》，古曲《四方皇》；五曰《明君篇》，當魏曲《為君既不易》，古曲《殿前生桂樹》。」按曹植《怨歌行》云：「為君既不易，為臣良獨難。」不知與此同否？
詩文：宣文創洪業，盛德在泰始。聖皇應靈符，受命君四海。萬國何所樂，上有明天子。唐堯禪帝位，虞舜惟恭己。恭己正南面，道化與時移。大赦盪萌漸，文教被黃支。象天則地，體無為，聰明配日月，神聖參兩儀。雖有三凶類，靜言無所施，象天則地，體無為，稷、契並佐命，伊、呂升王臣。蘭芷登朝肆，不無失宿民。聲發響自應，表立景來附。虓虎從羈制，潛龍升天路。備物立成器，變通極其數。百事以時敘，萬機有常度。訓之以克讓，納之以忠恕。群下仰清風，海外同歡慕。象天則地，化雲布，昔日貴雕飾，今尚儉與素。昔日多纖介，今去情與故，象天則地，化雲布，濟濟大朝士，夙夜綜萬機。萬機無廢理，明明降疇諮。臣譬列星景，君配朝日暉。事業並通濟，功烈何巍巍。五帝繼三皇，三王世所歸。聖德應期運，天地不能違。仰之彌已高，猶天不可階。將復御龍氏，鳳皇在庭棲。
---
傅玄·晉鼙舞歌，五首之三：景皇篇 (雜舞一，二十五首之二十一)
詩題：晉鼙舞歌，五首之三：景皇篇
篇目：雜舞一，二十五首之二十一
朝代：晉
作者：傅玄
卷別：卷五十三：舞曲歌辭二
詩題解：《古今樂錄》曰：「晉鼙舞歌五篇：一曰《洪業篇》，當魏曲《明明魏皇帝》，古曲《關東有賢女》；二曰《天命篇》，當魏曲《大和有聖帝》，古曲《章和二年中》；三曰《景皇篇》，當魏曲《魏曆長》，古曲《樂久長》；四曰《大晉篇》，當魏曲《天生烝民》，古曲《四方皇》；五曰《明君篇》，當魏曲《為君既不易》，古曲《殿前生桂樹》。」按曹植《怨歌行》云：「為君既不易，為臣良獨難。」不知與此同否？
詩文：景皇帝，聰明命世生，盛德參天地。帝王道大，創業既已難，繼世亦未易。外則夏侯玄，內則張與李。三凶稱逆，亂帝紀，從天行誅，窮其姦宄。邊將御其漸，潛謀不得起。罪人咸伏辜，威風振萬里。平衡綜萬機，萬機無不理。召陵桓不君，內外何紛紛，眾小便成群。蒙昧恣心，治亂不分。叡聖獨斷，濟武常以文。從天惟廢立，掃霓披浮雲。雲霓既已闢，清和未幾間。羽檄首尾至，變起東南籓。儉、欽為長蛇，外則憑吳蠻。萬國紛騷擾，戚戚天下懼不安。神武御六軍，我皇秉鉞征。儉、欽起壽春，前鋒據項城。出其不意，並縱奇兵。奇兵誠難御，廟勝實難支。兩軍不期遇，敵退計無施。虎騎惟武進，大戰沙陽陂。欽乃亡魂走，奔虜若雲披。天恩赦有罪，東土放鯨鯢。
---
傅玄·晉鼙舞歌，五首之二：天命篇 (雜舞一，二十五首之二十)
詩題：晉鼙舞歌，五首之二：天命篇
篇目：雜舞一，二十五首之二十
朝代：晉
作者：傅玄
卷別：卷五十三：舞曲歌辭二
詩題解：《古今樂錄》曰：「晉鼙舞歌五篇：一曰《洪業篇》，當魏曲《明明魏皇帝》，古曲《關東有賢女》；二曰《天命篇》，當魏曲《大和有聖帝》，古曲《章和二年中》；三曰《景皇篇》，當魏曲《魏曆長》，古曲《樂久長》；四曰《大晉篇》，當魏曲《天生烝民》，古曲《四方皇》；五曰《明君篇》，當魏曲《為君既不易》，古曲《殿前生桂樹》。」按曹植《怨歌行》云：「為君既不易，為臣良獨難。」不知與此同否？
詩文：聖祖受天命，應期輔魏皇。入則綜萬機，出則征四方。朝廷無遺理，方表寧且康。道隆舜臣堯，積德逾太王。孟度阻窮險，造亂天一隅。神兵出不意，奉命致天誅。赦善戮有罪，元惡宗為虛。威風震頸蜀，武烈懾強吳。諸葛不知命，肆逆亂天常。擁徒十餘萬，數來寇邊疆。我皇邁神武，秉鉞鎮雍、涼。亮乃畏天威，未戰先仆僵。盈虛自然運，時變固多艱。東征陵海表，萬里梟賊淵。受遺齊七政，曹爽又滔天。群凶受誅殛，百保咸來臻。黃華應福始，王凌為禍先。
---
傅玄·晉鼙舞歌，五首之五：明君篇 (雜舞一，二十五首之二十三)
詩題：晉鼙舞歌，五首之五：明君篇
篇目：雜舞一，二十五首之二十三
朝代：晉
作者：傅玄
卷別：卷五十三：舞曲歌辭二
詩題解：《古今樂錄》曰：「晉鼙舞歌五篇：一曰《洪業篇》，當魏曲《明明魏皇帝》，古曲《關東有賢女》；二曰《天命篇》，當魏曲《大和有聖帝》，古曲《章和二年中》；三曰《景皇篇》，當魏曲《魏曆長》，古曲《樂久長》；四曰《大晉篇》，當魏曲《天生烝民》，古曲《四方皇》；五曰《明君篇》，當魏曲《為君既不易》，古曲《殿前生桂樹》。」按曹植《怨歌行》云：「為君既不易，為臣良獨難。」不知與此同否？
詩文：明君御四海，聽鑒盡物情。顧望有譴罰，竭忠身必榮。蘭茝出茞野，萬里升紫庭。茨草穢堂階，掃截不得生。能否莫相蒙，百官正其名。恭己慎有為，有為無不成。闇君不自信，群下執異端。正直罹譖潤，姦臣奪其權。雖欲盡忠誠，結舌不敢言。結舌亦何憚，盡忠為身患。清流豈不潔，飛塵濁其源。歧路令人迷，未遠勝不還。忠臣立君朝，正色不顧身。邪正不並存，譬若胡與秦。秦胡有合時，邪正各異津。忠臣遇明君，乾乾惟日新。群目統在綱，眾星拱北辰，設令遭闇主，斥退為凡民。雖薄供時用，白茅猶可珍。冰霜晝夜結，蘭桂摧為薪。邪臣多端變，用心何委曲。便僻從情指，動隨君所欲。偷安樂目前，不問清與濁。積偽罔時主，養交以持祿。言行恆相違，難饜甚溪谷。昧死射乾沒，覺露則滅族。
---
傅玄·晉鼙舞歌，五首之四：大晉篇 (雜舞一，二十五首之二十二)
詩題：晉鼙舞歌，五首之四：大晉篇
篇目：雜舞一，二十五首之二十二
朝代：晉
作者：傅玄
卷別：卷五十三：舞曲歌辭二
詩題解：《古今樂錄》曰：「晉鼙舞歌五篇：一曰《洪業篇》，當魏曲《明明魏皇帝》，古曲《關東有賢女》；二曰《天命篇》，當魏曲《大和有聖帝》，古曲《章和二年中》；三曰《景皇篇》，當魏曲《魏曆長》，古曲《樂久長》；四曰《大晉篇》，當魏曲《天生烝民》，古曲《四方皇》；五曰《明君篇》，當魏曲《為君既不易》，古曲《殿前生桂樹》。」按曹植《怨歌行》云：「為君既不易，為臣良獨難。」不知與此同否？
詩文：赫赫大晉，於穆文皇。蕩蕩巍巍，道邁陶唐。世稱三皇五帝，及今重其光。九德克明，文既顯，武又章。恩弘六合，兼濟萬方。內舉元凱，朝政以綱。外簡虎臣，時惟鷹揚。靡從不懷，逆命斯亡。仁配春日，威踰秋霜。濟濟多士，同茲蘭芳。唐虞至治，四凶滔天。致討儉、欽，罔不肅虔。化感海外，海外來賓。獻其聲樂，並稱妾臣。西蜀猾夏，僭號方域。命將致討，委國稽服。吳人放命，憑海阻江。飛書告諭，響應來同。先王建萬國，九服為籓衛。亡秦壞諸侯，享祚不二世。歷代不能復，忽逾五百歲。我皇邁聖德，應期創典制。分土五等，籓國正封界。莘莘文武佐，千秋遘嘉會。洪業溢區內，仁風翔海外。
---
傅玄·景皇帝登歌 (晉宗廟歌，十一首之八)
詩題：景皇帝登歌
篇目：晉宗廟歌，十一首之八
朝代：唐
作者：傅玄
卷別：卷八：郊廟歌辭八
詩文：執競景皇，克明克哲。旁作穆穆，惟祗惟畏。纂宣之緒，耆定厥功。登此儁乂，糾彼群凶。業業在位，帝既勤止。維天之命，於穆不已。
---
傅玄·景龍飛 (晉鼓吹曲，二十二首之六)
詩題：景龍飛
篇目：晉鼓吹曲，二十二首之六
朝代：晉
作者：傅玄
卷別：卷十九：鼓吹曲辭四
詩題解：古《戰城南行》。《古今樂錄》曰：「《景龍飛》，言景帝克明威教，賞從夷逆，祚隆無疆，崇此洪基也。」
詩文：景龍飛，御天威。聰鑒玄察，動與神明協機。從之者顯，逆之者滅夷。文教敷，武功巍。普被四海，萬邦望風，莫不來綏。聖德潛斷，先天弗違。弗違祥，享世永長。猛以致寬，道化光。赫明明，祚隆無疆。帝績惟期，有命既集，崇此洪基。
---
傅玄·潁川府君登歌 (晉宗廟歌，十一首之五)
詩題：潁川府君登歌
篇目：晉宗廟歌，十一首之五
朝代：唐
作者：傅玄
卷別：卷八：郊廟歌辭八
詩文：於邈先后，實司于天。顯矣皇祖，帝祉肇臻。本支克昌，資始開元。惠我無疆，享祀永年。
---
傅玄·牆上難為趨 (瑟調曲五，四十四首之九)
詩題：牆上難為趨
篇目：瑟調曲五，四十四首之九
朝代：晉
作者：傅玄
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《牆上難用趨行》，荀錄所載，牆上一篇，今不傳。』」
詩文：昔稱梁孟子，兼聞魯孔丘。訪政聊為述，問陳豈相酬。末代多僥倖，卿相盡經由。臺郎百金價，台司千萬求。當朝少直筆，趨代皆曲鉤。廷尉十年不得調，將軍百戰未封侯。夜伏擁門作常伯，自有蒲萄得涼州。白璧求善價，明珠難暗投。高牆不可踐，井水自難浮。風胡有年歲，銛利比吳鉤。
---
傅玄·玄雲 (晉鼓吹曲，二十二首之二十)
詩題：玄雲
篇目：晉鼓吹曲，二十二首之二十
朝代：晉
作者：傅玄
卷別：卷十九：鼓吹曲辭四
詩題解：古《玄雲行》。《古今樂錄》曰：「《玄雲》，言聖皇用人，各盡其材也。」
詩文：玄雲起丘山，祥氣萬里會。龍飛何蜿蜿，鳳翔何翽翽。昔在唐虞朝，時見青雲際。今親遊萬國【今親遊方國】，流光溢天外。鶴鳴在後園，清音隨風邁。成湯隆顯命，伊摯來如飛。周文獵渭濱，遂載呂望歸。符合如影響，先天天弗違。輟耕綜時綱，解褐衿天維。元功配二王，芬馨世所稀。我皇敘群才，洪烈何巍巍。桓桓征四表，濟濟理萬機。神化感無方，髦才盈帝畿。丕顯惟昧旦，日新孔所咨。茂哉明聖德【茂哉明人德】，日月同光輝。
---
傅玄·白楊行 (瑟調曲五，四十四首之三十八)
詩題：白楊行
篇目：瑟調曲五，四十四首之三十八
朝代：晉
作者：傅玄
卷別：卷四十：相和歌辭十五
詩題解：《古今樂錄》曰：「王僧虔《技錄》有《白楊行》，今不歌。」
詩文：青雲固非青，當雲奈白雲。驥從西北馳來，吾何憶。驥來對我悲鳴，舉頭氣凌青雲。當奈此驥正龍形。踠足蹉跎長坡下，蹇驢慷愾，敢與我爭馳。躑躅鹽車之中，流汗兩耳盡下垂。雖懷千里之逸志，當時一得施。白雲彯彯，舍我高翔。青雲徘徊，戢我愁啼。上眄增崖，下臨清池。日欲西移，既來歸君。君不一顧，仰天太息。當用生為，青雲乎，飛時悲，當奈何邪！青雲飛乎！
---
傅玄·短歌行 (平調曲一，三十七首之十八)
詩題：短歌行
篇目：平調曲一，三十七首之十八
朝代：晉
作者：傅玄
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：長安高城，層樓亭亭。干雲四起，上貫天庭。蜉蝣何整，行如軍征。蟋蟀何感，中夜哀鳴。蚍蝣偷樂【蚍蝣愉樂】，粲粲其榮。寤寐念之，誰知我情。昔君視我，如掌中珠。何意一朝，棄我溝渠。昔君與我，如影如形，何意一去，心如流星。昔君與我，兩心相結。何意今日，忽然兩絕。
---
傅玄·秋胡行，二首之一 (清調曲四，三十四首之十三)
詩題：秋胡行，二首之一
篇目：清調曲四，三十四首之十三
朝代：晉
作者：傅玄
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：秋胡子娶婦，三日會行。仕宦既享顯爵，保茲德音。以祿頤親，韞此黃金。睹一好婦，採桑路傍。遂下黃金，誘以逢卿。玉磨逾潔，蘭動彌馨。源流潔清，水無濁波。奈何秋胡，中道懷邪。美此節婦，高行巍峨。哀哉可愍，自投長河。
---
傅玄·秋胡行，二首之二 (清調曲四，三十四首之十四)
詩題：秋胡行，二首之二
篇目：清調曲四，三十四首之十四
朝代：晉
作者：傅玄
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：秋胡納令室，三日官他鄉。皎皎潔婦姿，泠泠守空房。燕婉不終夕，別如參與商。憂來猶四海，易感難可防。人言生日短，愁者苦夜長。百草揚春華，攘腕採柔桑。素手尋繁枝，落葉不盈筐。羅衣翳玉體，回目流采章。君子倦仕歸，車馬如龍驤。精誠馳萬里，既至兩相忘。行人悅令顏，情息此樹傍【借息此樹傍】。誘以逢卿喻，遂下黃金裝。烈烈貞女忿，言辭厲秋霜。長驅及居室，奉金升北堂。母立呼婦來，歡情樂未央。秋胡見此婦，惕然懷探湯。負心豈不慚，永誓非所望。清濁必異源，鳧鳳不並翔。引身赴長流，果哉潔婦腸。彼夫既不淑，此婦亦太剛。
---
傅玄·秋蘭篇 (三十三首之二十)
詩題：秋蘭篇
篇目：三十三首之二十
朝代：晉
作者：傅玄
卷別：卷六十四：雜曲歌辭四
詩題解：秋蘭本出於《楚辭》。《離騷》云：「秋蘭兮蘼蕪，羅生兮堂下。綠葉兮素華，芳菲菲兮襲予。」蘭，香草，言芳香菲菲，上及於我也。傅玄《秋蘭篇》云：「秋蘭蔭玉池，池水且芳香。」其旨言婦人之託君子，猶秋蘭之蔭玉池，與《楚辭》同意。
詩文：秋蘭蔭玉池，池水且芳香。芙蓉隨風發，中有雙鴛鴦。雙魚自湧濯，兩鳥時迴翔。君其歷九秋【君期歷九秋】，與妾同衣裳。
---
傅玄·秦女休行 (三十四首之五)
詩題：秦女休行
篇目：三十四首之五
朝代：晉
作者：傅玄
卷別：卷六十一：雜曲歌辭一
詩題解：左延年辭，大略言女休為燕王婦，為宗報讎，殺人都市，雖被囚繫，終以赦宥，得寬刑戮也。晉傅玄云「龐氏有烈婦」，亦言殺人報怨，以烈義稱，與古辭義同而事異。
詩文：龐氏有烈婦，義聲馳雍、涼。父母家有重怨，仇人暴且強。雖有男兄弟，志弱不能當。烈女念此痛，丹心為寸傷。外若無意者，內潛思無方。白日入都市，怨家如平常。匿劍藏白刃，一奮尋身僵。身首為之異處，伏尸列肆旁。肉與土合成泥，灑血濺飛梁。猛氣上干雲霓，仇黨失守為披攘。一市稱烈義，觀者收淚並慨慷。百男何當益，不如一女良。烈女直造縣門，云父不幸遭禍殃。今仇身以分裂，雖死情益揚。殺人當伏法，義不苟活隳舊章。縣令解印綬，令我傷心不忍聽。刑部垂頭塞耳，令我吏舉不能成。烈著希代之績，義立無窮之名。夫家同受其祚，子子孫孫咸享其榮。今我弦歌吟詠高風，激揚壯發悲且清。
---
傅玄·美女篇 (齊瑟行，十九首之三)
詩題：美女篇
篇目：齊瑟行，十九首之三
朝代：晉
作者：傅玄
卷別：卷六十三：雜曲歌辭三
詩題解：美女者，以喻君子。言君子有美行，願得明君而事之。若不遇時，雖見徵求，終不屈也。
詩文：美人一何麗，顏若芙蓉花。一顧亂人國，再顧亂人家。未亂猶可奈何？
---
傅玄·董逃行歷九秋篇 (清調曲二，二十八首之十二)
詩題：董逃行歷九秋篇
篇目：清調曲二，二十八首之十二
朝代：晉
作者：傅玄
卷別：卷三十四：相和歌辭九
詩文：歷九秋兮三重，遺貴客兮遠賓。顧多君心所親，乃命妙妓才人，炳若日月星辰。序金罍兮玉觴，賓主遞起雁行。杯若飛電絕光，交觴接卮結裳。慷慨歡笑萬方。奏新詩兮夫君，爛然虎變龍文，渾如天地未分，齊謳楚舞紛紛，歌聲上激青雲。窮八音兮異倫，奇聲靡靡每新，微披素齒丹唇，逸響飛薄梁塵，精爽眇眇入神。坐咸醉兮沾歡，引樽促席臨軒。進爵獻壽翻翻，秋秋要君一言，願愛不移若山。君恩愛兮不竭，譬若朝日夕月，此景萬里不絕，長保初醮結髮，何憂坐生胡越。攜弱手兮金環，上游飛閣雲間。穆若鴛鳳雙鸞【穆若鴛鳳雙鶯】。還幸蘭房自安，娛心樂意難原。樂既極兮多懷，盛時忽逝若頹，寒暑革御景回。春榮隨風飄摧。感物動心增哀。妾受命兮孤虛，男兒墮地稱姝，女弱難存若無。骨肉至親更疏，奉事他人託軀。君如影兮隨形，賤妾如水浮萍。明月不能常盈，誰能無根保榮，良時冉冉代征。顧繡領兮含暉，皎日迴光則微。朱華忽爾漸衰，影欲舍形高飛，誰言往恩可追。薺與麥兮夏零，蘭桂踐霜逾馨。祿命懸天難明，妾心結意丹青，何憂君心中傾。
---
傅玄·西長安行 (三十三首之二十六)
詩題：西長安行
篇目：三十三首之二十六
朝代：晉
作者：傅玄
卷別：卷六十四：雜曲歌辭四
詩題解：《樂府解題》曰：「《西長安行》，晉傅休奕云：『所思兮何在，乃在西長安。』其下因敘別離之意也。」《三輔舊事》曰：「長安城以北斗。」《周地圖記》曰：「長安城南為南斗形，北為北斗形。」《通典》曰：「漢高帝自櫟陽徙都長安，至惠帝，方發人徒築城，即長安西北古城是也。」
詩文：所思兮何在，乃在西長安。何用存問妾，香䙞雙珠環。何用重存問，羽爵翠琅玕。今我兮問君，更有兮異心。香亦不可燒，環亦不可沉。香燒日有歇，環沈日自深。
---
傅玄·豔歌行 (相和曲下，五十三首之三十六)
詩題：豔歌行
篇目：相和曲下，五十三首之三十六
朝代：晉
作者：傅玄
卷別：卷二十八：相和歌辭三
詩文：日出東南隅，照我秦氏樓。秦氏有好女，自字為羅敷。首戴金翠飾，耳綴明月珠。白素為下裾，丹霞為上襦。一顧傾朝市，再顧國為虛。問女居安在，堂在城南居。青樓臨大巷，幽門結重樞。使君自南來，駟馬立踟躕。遣吏謝賢女：「豈可同行車。」斯女長跪對：「使君言何殊！使君自有婦，賤妾有鄙夫。天地正厥位，願君改其圖。」
---
傅玄·豔歌行有女篇 (瑟調曲四，三十九首之二十八)
詩題：豔歌行有女篇
篇目：瑟調曲四，三十九首之二十八
朝代：晉
作者：傅玄
卷別：卷三十九：相和歌辭十四
詩文：有女懷芬芳，媞媞步東廂。蛾眉分翠羽，明眸發清揚。丹唇翳皓齒，秀色若珪璋。巧笑露權靨，眾媚不可詳。令儀希世出，無乃古毛嬙。頭安金步搖【首戴金步搖】，耳繫明月璫。珠環約素腕，翠羽垂鮮光。文袍綴藻黼，玉體映羅裳。容華既已豔，志節擬秋霜。徽音冠青雲，聲響流四方。妙哉英媛德，宜配侯與王。靈應萬世合，日月時相望。媒氏陳束帛，羔雁鳴前堂。百兩盈中路，起苦鸞鳳翔。凡夫徒踴躍，望絕殊參商。
---
傅玄·豫章府君登歌 (晉宗廟歌，十一首之四)
詩題：豫章府君登歌
篇目：晉宗廟歌，十一首之四
朝代：唐
作者：傅玄
卷別：卷八：郊廟歌辭八
詩文：嘉樂在庭，薦祀在堂。皇皇宗廟，乃祖乃皇。濟濟辟公，相予烝嘗。享祀不忒，降福穰穰。
---
傅玄·豫章行苦相篇 (清調曲二，二十八首之四)
詩題：豫章行苦相篇
篇目：清調曲二，二十八首之四
朝代：晉
作者：傅玄
卷別：卷三十四：相和歌辭九
詩文：苦相身為女，卑陋難再陳。兒男當門戶【男兒當門戶】，墮地自生神。雄心志四海，萬里望風塵。女育無欣愛，不為家所珍。長大逃深室，藏頭羞見人。無淚適他鄉，忽如雨絕雲。低頭和顏色，素齒結朱脣。跪拜無復數，婢妾如嚴賓。情合同雲漢，葵藿仰陽春。心乖甚水火，百惡集其身。玉顏隨年變，丈夫多好新。昔為形與影，今為胡與秦。胡秦時相見，一絕踰參辰。
---
傅玄·迎送神歌 (晉宗廟歌，十一首之二)
詩題：迎送神歌
篇目：晉宗廟歌，十一首之二
朝代：唐
作者：傅玄
卷別：卷八：郊廟歌辭八
詩文：鳴呼悠哉，日鑒在茲。以時享祀，神明降之。神明斯降，既祐饗之。祚我無疆，受天之祜。赫赫太上，巍巍聖祖。明明烈考，丕承繼序。
---
傅玄·迎送神歌 (晉郊祀歌，五首之二)
詩題：迎送神歌
篇目：晉郊祀歌，五首之二
朝代：晉
作者：傅玄
卷別：卷一：郊廟歌辭一
詩文：宣文蒸哉，日靖四方。永言保之，夙夜匪康。光天之命，上帝是皇。嘉樂殷薦，靈祚景祥。神祇降假，享福無疆。
---
傅玄·金靈運 (晉鼓吹曲，二十二首之十三)
詩題：金靈運
篇目：晉鼓吹曲，二十二首之十三
朝代：晉
作者：傅玄
卷別：卷十九：鼓吹曲辭四
詩題解：古《君馬黃行》。《古今樂錄》曰：「《金靈運》，言聖皇踐祚，致敬宗廟，而孝道行於天下也。」
詩文：金靈運，天符發。聖徵見，參日月。惟我皇，體神聖。受魏禪，應天命。皇之興，靈有徵。登大麓，御萬乘。皇之輔，若闞虎。爪牙奮，莫之禦。皇之佐，贊清化。百事理，萬邦賀。神祇應，嘉瑞章。恭享禮，薦先皇。樂時奏，磬管鏘。鼓淵淵，鍾喤喤。奠樽俎，實玉觴。神歆饗，咸悅康。宴孫子，祐無疆。大孝烝烝，德教被萬方。
---
傅玄·釣竿 (晉鼓吹曲，二十二首之二十二)
詩題：釣竿
篇目：晉鼓吹曲，二十二首之二十二
朝代：晉
作者：傅玄
卷別：卷十九：鼓吹曲辭四
詩題解：古《釣竿行》。《古今樂錄》曰：「《釣竿》，言聖皇德配堯、舜，又有呂望之佐，以濟天功，致太平也。」
詩文：釣竿何冉冉，甘餌芳且鮮。臨川運思心，微綸沉九淵。太公寶此術，乃在《靈祕》篇。機變隨物移，精妙貫未然。游魚驚著釣，潛龍飛戾天。戾天安所至，撫翼翔太清。太清一何異，兩儀出渾成。玉衡正三辰，造化賦群形。退願輔聖君，與神合其靈。我君弘遠略，天人不足并。天人初并時，昧昧何芒芒。日月有徵兆，文象興二皇。蚩尤亂生民，黃帝用兵征萬方。逮夏禹而德衰，三代不及虞與唐。我皇聖德配堯、舜，受禪即祚享天祥。率土蒙祐，靡不肅，庶事康。庶事康，穆穆明明。荷百祿，保無極，永太平。
---
傅玄·鐸舞歌：雲門篇 (雜舞二，二十五首之十五)
詩題：鐸舞歌：雲門篇
篇目：雜舞二，二十五首之十五
朝代：晉
作者：傅玄
卷別：卷五十四：舞曲歌辭三
詩題解：《唐書·樂志》曰：「《鐸舞》，漢曲也。」《古今樂錄》曰：「鐸，舞者所持也。本鐸制法度以號令天下，故取以為名。今謂漢世諸舞，鞞、巾二舞是漢事，鐸、拂二舞以象時。古《鐸舞曲》有《聖人制禮樂》一篇，聲辭雜寫，不復可辨，相傳如此。魏曲有《太和時》，晉曲有《雲門篇》，傅玄造，以當魏曲，齊因之。梁周捨改其篇。」《隋書·樂志》曰：「《鐸舞》，傅玄代魏辭云『振鐸鳴金』是也。梁三朝樂第十八設鐸舞。」
詩文：黃《雲門》，唐《咸池》，虞《韶舞》，夏《夏》殷《濩》。列代有五，振鐸鳴金，延《大武》。清歌發唱，形為主。聲和八音，協律呂。身不虛動，手不徒舉。應節合度，周其敘。時奏宮角，雜之以徵羽。下饜眾目，上從鐘鼓。樂以移風，與德禮相輔，安有失其所。
---
傅玄·長歌行 (平調曲一，三十七首之五)
詩題：長歌行
篇目：平調曲一，三十七首之五
朝代：晉
作者：傅玄
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：利害同根源，賞下有甘鉤。義門近囗塘，虎口出通侯。撫劍安所趨，蠻方未順流。蜀賊阻石城，吳冠馮龍舟。二軍多壯士，聞賊如見讎。投身效知己，徒生心所羞。鷹隼厲天翼，恥與燕雀遊。成敗在縱者，無令鷙鳥憂。
---
傅玄·降神歌 (晉天地郊明堂歌，五首之二)
詩題：降神歌
篇目：晉天地郊明堂歌，五首之二
朝代：晉
作者：傅玄
卷別：卷一：郊廟歌辭一
詩文：於赫大晉，膺天景祥。二帝邁德，宣茲重光。我皇受命，奄有萬方。郊祀配享。禮樂孔章。神祇嘉饗，祖考是皇。克昌厥後，保祚無疆。
---
傅玄·雲中白子高行 (八首之八)
詩題：雲中白子高行
篇目：八首之八
朝代：晉
作者：傅玄
卷別：卷六十三：雜曲歌辭三
詩文：陵陽子，來明意，欲作天與仙人游。超登元氣攀日月，遂造天門將上謁。閶闔闢，見紫微絳闕，紫宮崔嵬，高殿嵯峨，雙闕萬丈玉樹羅。童女掣電策，童男挽雷車。雲漢隨天流，浩浩如江河。因王長公謁上皇，鈞天樂作不可詳。龍仙神仙，教我靈祕，八風子儀，與遊我祥。我心何戚戚，思故鄉。俯看故鄉，二儀設張。樂哉二儀，日月運移，地東南傾，天西北馳。鶴五氣所補，鼇四足所支。齊駕飛龍驂赤螭，逍遙五岳間，東西馳。長與天地並，復何為，復何為？
---
傅玄·順天道 (晉鼓吹曲，二十二首之十八)
詩題：順天道
篇目：晉鼓吹曲，二十二首之十八
朝代：晉
作者：傅玄
卷別：卷十九：鼓吹曲辭四
詩題解：古《石留行》。《古今樂錄》曰：「《順天道》，言仲冬大閱，用武修文，大晉之德配天也。」
詩文：順天道，握神契，三時示，講武事。冬大閱，鳴鐲振鼓鐸，旌旗象虹霓。文制其中，武不窮武。動軍誓眾，禮成而義舉。三驅以崇仁，進止不失其序。兵卒練，將如闞虎。惟闞虎，氣陵青雲。解圍三面，殺不殄群。偃旌麾，班六軍。獻享烝，修典文。嘉大晉，德配天。祿報功，爵俟賢。饗燕樂，受茲百祿，嘉萬年。
---
傅玄·飛塵篇 (三十三首之二十三)
詩題：飛塵篇
篇目：三十三首之二十三
朝代：晉
作者：傅玄
卷別：卷六十四：雜曲歌辭四
詩文：飛塵穢清流，朝雲蔽日光。秋蘭豈不芬，鮑肆亂其芳。河決潰金堤，一手不能障。
---
傅玄·食舉東西廂歌：天命 (晉四廂樂歌，三首之三)
詩題：食舉東西廂歌：天命
篇目：晉四廂樂歌，三首之三
朝代：晉
作者：傅玄
卷別：卷十三：燕射歌辭一
詩文：天命大晉，載育群生。於穆上德，隨時化成。自祖配命，皇皇后辟。繼天創業，宣、文之績。丕顯宣、文，先知稼穡。克恭克儉，足教足食。既教食之，弘濟艱難。上帝是祐，下民所安。天祐聖皇，萬邦來賀。雖安勿安，乾乾匪暇。乃正丘郊，乃定冢社。廙廙作宗，光宅天下。惟敬朝饗，爰奏食舉。盡禮供御，嘉樂有序。樹羽設業，笙鏞以閒。琴瑟齊列，亦有篪塤。喤喤鼓鍾，鏘鏘磬管。八音克諧，載夷載簡。既夷既簡，其大不禦。風化潛興，如雲如雨。如雲之覆，如雨之潤。聲教所暨，無思不順。教以化之，樂以和之。和而養之，時惟邕熙。禮慎其儀，樂節其聲。於鑠皇繇，既和且平。
---
傅玄·飲馬長城窟行 (瑟調曲三，四十首之四)
詩題：飲馬長城窟行
篇目：瑟調曲三，四十首之四
朝代：晉
作者：傅玄
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：青青河邊草，悠悠萬里道。草生在春時，遠道還有期。春至草不生，期盡嘆無聲。感物懷思心，夢想發中情。夢君如鴛鴦，比翼雲間翔。既覺寂無見，曠如參與商。河洛自用固，不如中岳安。回流不及反，浮雲往自還。悲風動思心，悠悠誰知者。懸景無停居，忽如馳駟馬。傾耳懷音響，轉目淚雙墮。生存無會期，要君黃泉下。
---
傅玄·饗神歌，二首之一 (晉宗廟歌，十一首之十)
詩題：饗神歌，二首之一
篇目：晉宗廟歌，十一首之十
朝代：唐
作者：傅玄
卷別：卷八：郊廟歌辭八
詩文：曰晉是常，享祀時序。宗廟致敬，禮樂具舉。惟其來祭，普天率土。犧樽既奠，清酤既載。亦有和羹，薦羞斯備。烝烝永慕，感時興思。登歌奏舞，神樂其和。祖考來格，祐我邦家。敷天之下，罔不休嘉。
---
傅玄·饗神歌，二首之二 (晉宗廟歌，十一首之十一)
詩題：饗神歌，二首之二
篇目：晉宗廟歌，十一首之十一
朝代：唐
作者：傅玄
卷別：卷八：郊廟歌辭八
詩文：肅肅在位，濟濟臣工。四海來格，禮儀有容。鐘鼓振，管弦理，舞開元，歌永始，神胥樂兮。肅肅在位，臣工濟濟。大小咸敬，上下有禮。理管絃，振鼓鍾，舞象德，歌詠功，神胥樂兮。肅肅在位，有來雍雍。穆穆天子，相惟辟公。禮有儀，樂有則，舞象功，歌詠德，神胥樂兮。
---
傅玄·饗神歌：三首之一 (晉郊祀歌，五首之三)
詩題：饗神歌：三首之一
篇目：晉郊祀歌，五首之三
朝代：晉
作者：傅玄
卷別：卷一：郊廟歌辭一
詩文：天祚有晉，其命惟新。受終于魏，奄有兆民。燕及皇天，懷柔百神。丕顯遺烈，之德之純。享其玄牡，式用肇禋。神祇來格，福祿是臻。
---
傅玄·饗神歌：三首之三 (晉郊祀歌，五首之五)
詩題：饗神歌：三首之三
篇目：晉郊祀歌，五首之五
朝代：晉
作者：傅玄
卷別：卷一：郊廟歌辭一
詩文：宣文惟后，克配彼天。撫寧四海，保有康年。於乎緝熙，肆用靖民。爰立典制，爰修禮紀。作民之極，莫匪資始。克昌厥後，永言保之。
---
傅玄·饗神歌：三首之二 (晉郊祀歌，五首之四)
詩題：饗神歌：三首之二
篇目：晉郊祀歌，五首之四
朝代：晉
作者：傅玄
卷別：卷一：郊廟歌辭一
詩文：時邁其猶，昊天子之。祐享有晉，兆民戴之。畏天之威，敬授人時。丕顯丕承，於猶繹思。皇極斯建，庶績咸熙。庶幾夙夜，惟晉之祺。
---
傅玄·鴻雁生塞北行 (瑟調曲二，三十六首之三十三)
詩題：鴻雁生塞北行
篇目：瑟調曲二，三十六首之三十三
朝代：晉
作者：傅玄
卷別：卷三十七：相和歌辭十二
詩文：鳳凰遠生海西，及時崑山岡。五德存羽儀，和鳴定宮商。百鳥並侍左右，鼓翼騰華光。上熙遊雲日間，千歲時來翔。孰若彼龍與龜，曳尾泥中藏。非雲雨則不升，冬伏春迺驤。退哀此秋蘭，草根絕，隨化揚。靈氣一何憂美，萬里馳芬芳。常恐物微易歇，一朝見棄忘。
---
傅縡·天馬引 (四十七首之三十五)
詩題：天馬引
篇目：四十七首之三十五
朝代：南朝陳
作者：傅縡
卷別：卷五十八：琴曲歌辭二
詩文：驄色表連錢，出冀復來燕。取用偏開地，為歌乃號天。權奇意欲遠，躞蹀勢難前。本珍白玉鐙，因飾黃金鞭。願酬芻秣寵，千里得千年。
---
傅縡·採桑 (相和曲下，五十三首之三十一)
詩題：採桑
篇目：相和曲下，五十三首之三十一
朝代：南朝陳
作者：傅縡
卷別：卷二十八：相和歌辭三
詩文：羅敷試採桑，出入城南傍。綺裙映珠珥，絲繩提玉筐。度身攀葉聚，聳腕及枝長。空勞使君問，自有侍中郎。
---
傅縡·雜曲 (六十六首之五十四)
詩題：雜曲
篇目：六十六首之五十四
朝代：南朝陳
作者：傅縡
卷別：卷七十七：雜曲歌辭十七
詩文：新人新寵住蘭堂，翠帳金屏玳瑁床。叢星不如珠簾色，度月還如粉壁光【度月還似粉壁光】。從來著名推趙子，復有丹唇發皓齒。一嬌一態本難逢，如畫如花定相似。樓臺宛轉曲皆通，絃管逶迤徹下風。此殿笑語恆長共，傍省歡娛不復同。訝許人情太厚薄，分恩賦念能斟酌。多作繡被為鴛鴦，長弄綺琴憎別鶴。人今投寵要須堅，會使歲寒恆度前。共耳辰星作心抱，無轉無移千萬年。
---
傳玄·怨歌行朝時篇 (楚調曲中，五十五首之十七)
詩題：怨歌行朝時篇
篇目：楚調曲中，五十五首之十七
朝代：晉
作者：傳玄
卷別：卷四十二：相和歌辭十七
詩文：昭昭朝時日，皎皎最明月。十五入君門，一別終華髮。同心忽異離，曠如胡與越。胡越有會時，參辰遼且闊。形影無彷彿，音聲寂無達。纖弦感促柱，觸之哀聲發。情思如循環，憂來不可遏。塗山有餘恨，詩人詠《采葛》。蜻蛚吟床下，回風起幽闥。春榮隨路落，芙蓉生木末。自傷命不遇，良辰永乖別。已爾可奈何，譬如紈素裂。孤雌翔故巢，星流光景絕。魂神馳萬里，甘心要同穴。
---
僧子蘭·飲馬長城窟行 (瑟調曲三，四十首之十七)
詩題：飲馬長城窟行
篇目：瑟調曲三，四十首之十七
朝代：唐
作者：僧子蘭
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：遊客長城下，飲馬城長窟。馬嘶聞水腥，為浸征人骨。豈不是流泉，終不成潺湲。洗盡骨上土，不洗骨中冤。骨若比流水，四海有還魂。空流鳴咽聲，聲中疑是言。
---
僧寶月·行路難 (三十四首之十九)
詩題：行路難
篇目：三十四首之十九
朝代：南朝齊
作者：僧寶月
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見孤雁關外發，酸嘶度揚越。空城客子心腸斷，幽閨思婦氣欲絕。凝霜夜下拂羅衣，浮雲中斷開明月。夜夜遙遙徒相思，年年望望情不歇。寄我匣中青銅鏡，情人為君除白髮。行路難，行路難，夜聞南城漢使度，使我流淚憶長安。
---
僧惠休·怨詩行 (楚調曲上，三十六首之二十九)
詩題：怨詩行
篇目：楚調曲上，三十六首之二十九
朝代：南朝宋
作者：僧惠休
卷別：卷四十一：相和歌辭十六
詩題解：《古今樂錄》曰：「《怨詩行》歌東阿王『明月照高樓』一篇。」王僧虔《技錄》曰：「荀錄所載『古為君』一篇，今不傳。」《琴操》曰：「卞和得玉璞以獻楚懷王，王使樂正子治之，曰：『非玉。』刖其右足。平王立，復獻之，又以為欺，刖其左足。平王死，子立，復獻之，乃抱玉而哭，繼之以血，荊山為之崩。王使剖之，果有寶。乃封和為陵陽侯。辭不受而作怨歌焉。」班婕妤《怨詩行》序曰：「漢成帝班婕妤失寵，求供養太后於長信宮，乃作怨詩以自傷。託辭於紈扇云。」《樂府解題》曰：古詞云：『為君既不易，為臣良獨難。』言周公推心輔政，二叔流言，致有雷雨拔木之變。梁簡文『十五頗有餘』，自言姝豔，以讒見毀。又曰『持此傾城貌，翻為不肖軀』。與古文意同而體異。若傅休弈《怨歌行》云：『昭昭朝時日，皎皎最明月。』蓋傷十五入君門，一別終華髮，不及偕老，猶望死而同穴也。」
詩文：明月照高樓，含君千里光。巷中情思滿，斷絕孤妾腸。悲風盪帷帳，瑤翠坐自傷。妾心依天末，思與浮雲長。嘯歌視秋草，幽葉豈再揚。暮蘭不待歲，離華能幾芳。願作張女引，流悲繞君堂。君堂嚴且秘，絕調徒飛揚。
---
僧法宣·愛妾換馬 (二十六首之二十四)
詩題：愛妾換馬
篇目：二十六首之二十四
朝代：隋
作者：僧法宣
卷別：卷七十三：雜曲歌辭十三
詩題解：《樂府解題》曰：「《愛妾換馬》，舊說淮南王所作，疑淮南王即劉安也。」古辭今不傳。
詩文：朱鬣飾金鑣，紅妝束素腰。似雲來躞蹀，如雪去飄颻。桃花含淺汗，柳葉帶餘嬌。騁先將獨立，雙絕不俱標。
---
僧皎然·古別離 (四十二首之三十八)
詩題：古別離
篇目：四十二首之三十八
朝代：唐
作者：僧皎然
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：太湖三山口，吳王在時道。寂寞千載心，無人見春草。誰堪緘怨者，持此傷懷抱。孤舟畏狂風，一點宿煙島。望所思兮若何，月蕩漾兮空波。雲離離兮北斷，雁眇眇兮南多。身去兮天畔，心折兮湖岸。春山胡為兮塞路，使我歸夢兮撩亂。
---
僧皎然·塞下曲，二首之一 (樂府雜題四，六十首之十八)
詩題：塞下曲，二首之一
篇目：樂府雜題四，六十首之十八
朝代：唐
作者：僧皎然
卷別：卷九十三：新樂府辭四
詩文：寒塞無因見落梅，胡人吹入笛聲來。勞勞亭上春應度，夜夜城南戰未回。
---
僧皎然·塞下曲，二首之二 (樂府雜題四，六十首之十九)
詩題：塞下曲，二首之二
篇目：樂府雜題四，六十首之十九
朝代：唐
作者：僧皎然
卷別：卷九十三：新樂府辭四
詩文：都護今年破武威，胡沙萬里鳥空飛。旄竿瀚海掃雲出，氈騎天山踏雪歸。
---
僧皎然·從軍行，五首之一 (平調曲四，五十八首之二十七)
詩題：從軍行，五首之一
篇目：平調曲四，五十八首之二十七
朝代：唐
作者：僧皎然
卷別：卷三十三：相和歌辭八
詩文：侯騎出紛紛，元戎霍冠軍。漢鞞秋聒地，羌火晝燒雲。萬裏戎城合，三邊羽檄分。烏孫驅未盡，肯顧遼陽勳。
---
僧皎然·從軍行，五首之三 (平調曲四，五十八首之二十九)
詩題：從軍行，五首之三
篇目：平調曲四，五十八首之二十九
朝代：唐
作者：僧皎然
卷別：卷三十三：相和歌辭八
詩文：百萬逐呼韓，頻年不解鞍。兵屯絕漠暗，馬飲濁河乾。破虜功未錄，勞師力已殫。須防肘腋下，飛禍出無端。
---
僧皎然·從軍行，五首之二 (平調曲四，五十八首之二十八)
詩題：從軍行，五首之二
篇目：平調曲四，五十八首之二十八
朝代：唐
作者：僧皎然
卷別：卷三十三：相和歌辭八
詩文：漢旆拂丹霄，漢軍新破遼。紅塵驅鹵簿，羽羽擁嫖姚。戰苦軍猶樂，功高將不驕。至今丁令塞，朔吹空蕭蕭。
---
僧皎然·從軍行，五首之五 (平調曲四，五十八首之三十一)
詩題：從軍行，五首之五
篇目：平調曲四，五十八首之三十一
朝代：唐
作者：僧皎然
卷別：卷三十三：相和歌辭八
詩文：黃紙君王詔，青泥校尉書。誓師張虎落，選將擐犀渠。霧暗津浦失，天寒塞柳疏。橫行十萬騎，欲掃虜塵餘。
---
僧皎然·從軍行，五首之四 (平調曲四，五十八首之三十)
詩題：從軍行，五首之四
篇目：平調曲四，五十八首之三十
朝代：唐
作者：僧皎然
卷別：卷三十三：相和歌辭八
詩文：飛將下天來，奇謀閫外裁。水心龍劍動，地肺雁山開。望氣燕師銳，當鋒虜陣摧。從今射雕騎，不敢過雲堆。
---
僧皎然·步虛詞 (六十九首之六十七)
詩題：步虛詞
篇目：六十九首之六十七
朝代：唐
作者：僧皎然
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：予因覽真訣，遂感西域君。玉笙下青冥，人間未曾聞。日華鍊魂魄，皎皎無垢氛。謂我有仙骨，且令餌氤氳。俯仰愧靈顏，願隨鸞鶴群。俄然動風馭，縹眇歸青雲。
---
僧皎然·王昭君 (吟嘆曲，五十九首之二十六)
詩題：王昭君
篇目：吟嘆曲，五十九首之二十六
朝代：唐
作者：僧皎然
卷別：卷二十九：相和歌辭四
詩文：自倚嬋娟望主恩，誰知美惡忽相翻。黃金不買漢宮貌，青塚空埋胡地魂。
---
僧皎然·短歌行 (平調曲一，三十七首之三十七)
詩題：短歌行
篇目：平調曲一，三十七首之三十七
朝代：唐
作者：僧皎然
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：古人若不死，吾亦有所悲。蕭蕭煙雨九原上，白楊青松葬者誰。貴賤同一塵，死生同一指。人生在世共如此，何異浮雲與流水。短歌行，短歌無窮日已傾。鄴宮梁苑徒有名，春草秋風傷我情。何為不學金仙侶，一悟空王無死生。
---
僧皎然·苦熱行 (三十三首之十)
詩題：苦熱行
篇目：三十三首之十
朝代：唐
作者：僧皎然
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：六月金數伏，茲辰日在庚。炎曦曝肌膚，毒霧昏檐楹。安得奮翅翮，超遙出雲征。不知天地心，如何匠生成。火德燒百卉，瑤草不及榮。省客當此時，忽貽懷中瓊。捧玩煩袂滌，嘯歌美風生。遲君佐元氣，調使四序平。中令霜不祅，火餘氣常貞。江南詩騷客，休吟苦熱行。
---
僧皎然·銅雀妓 (平調曲二，四十五首之二十七)
詩題：銅雀妓
篇目：平調曲二，四十五首之二十七
朝代：唐
作者：僧皎然
卷別：卷三十一：相和歌辭六
詩文：強開樽酒向陵看，憶得君王舊日歡。不覺餘歌悲自斷，非關豔曲轉聲難。
---
僧皎然·長安少年行 (六十三首之六十)
詩題：長安少年行
篇目：六十三首之六十
朝代：唐
作者：僧皎然
卷別：卷六十六：雜曲歌辭六
詩文：翠樓春酒蝦蟆陵，長安少年皆共矜。紛紛半醉綠槐道，躞蹀花驄驕不勝。
---
僧皎然·長門怨 (楚調曲中，五十五首之四十四)
詩題：長門怨
篇目：楚調曲中，五十五首之四十四
朝代：唐
作者：僧皎然
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：春風日日閉長門，搖蕩春心自夢魂。若遣花開只笑妾，不如桃李正無言。
---
僧皎然·隴頭水，二首之一 (漢橫吹曲一，四十四首之二十一)
詩題：隴頭水，二首之一
篇目：漢橫吹曲一，四十四首之二十一
朝代：唐
作者：僧皎然
卷別：卷二十一：橫吹曲辭一
詩文：隴頭心欲絕，隴水不堪聞。碎影搖槍壘，寒聲咽幔軍。素從鹽海積，綠帶柳城分。日落天邊望，逶迤入塞雲。
---
僧皎然·隴頭水，二首之二 (漢橫吹曲一，四十四首之二十二)
詩題：隴頭水，二首之二
篇目：漢橫吹曲一，四十四首之二十二
朝代：唐
作者：僧皎然
卷別：卷二十一：橫吹曲辭一
詩文：秦隴逼氐羌，征人去未央。如何幽咽水，併欲斷君腸。西注悲窮漠，東分憶故鄉。旅魂聲攪亂，無夢到遼陽。
---
僧皎然·風入松歌 (四十四首之十五)
詩題：風入松歌
篇目：四十四首之十五
朝代：唐
作者：僧皎然
卷別：卷六十：琴曲歌辭四
詩題解：《琴集》曰：「《風入松》，晉嵇康所作也。」
詩文：西嶺松聲落日秋，千枝萬葉風飀飀。美人援琴弄成曲，寫得松間聲斷續。聲斷續，清我魂，流波壞陵安足輪。美人夜坐月明裏，含少商兮照清徵。風何淒兮飄飉，攪寒松兮又夜起。夜未央，曲何長，金徽更促聲泱泱。何人此時不得意，意苦弦悲聞客堂。
---
僧貫休·上留田行 (瑟調曲三，四十首之三十)
詩題：上留田行
篇目：瑟調曲三，四十首之三十
朝代：唐
作者：僧貫休
卷別：卷三十八：相和歌辭十三
詩題解：《古今樂錄》曰：「王僧虔《技錄》有《上留田行》，今不歌。」崔豹《古今注》曰：「上留田，地名也。人有父母死不字其孤弟者，鄰人為其弟作悲歌以風其兄，故曰《上留田》。」《樂府廣題》曰：「蓋漢世人也。云『里中有啼兒，似類親父子。回車問啼兒，慷慨不可止。』」
詩文：父不父，兄不兄，上留田，蝥賊生。徒陟崗，淚崢嶸。我欲使諸凡鳥雀，盡變為鶺鴒。我欲使諸凡草木，盡變為田荊。鄰人歌，鄰人歌，古風清，清風生。
---
僧貫休·傷歌行 (三十三首之一)
詩題：傷歌行
篇目：三十三首之一
朝代：唐
作者：僧貫休
卷別：卷六十二：雜曲歌辭二
詩題解：《傷歌行》，側調曲也。古辭傷日月代謝，年命遒盡，絕離知友，傷而作歌也。
詩文：昭昭素明月，輝光燭我床。憂人不能寐，耿耿夜何長。微風吹閨闥，羅帷自飄揚。攬衣曳長帶，屣履下高堂。東西安所之，徘徊以彷徨。春鳥翻南飛【春鳥向南飛】，翩翩獨翱翔。悲聲命儔匹，哀鳴傷我腸。感物懷所思，泣涕忽霑裳。佇立吐高吟，舒憤訴穹蒼。
---
僧貫休·入塞曲，三首之一 (漢橫吹曲二，五十九首之三十)
詩題：入塞曲，三首之一
篇目：漢橫吹曲二，五十九首之三十
朝代：唐
作者：僧貫休
卷別：卷二十二：橫吹曲辭二
詩文：單于烽火動，都護去天涯。別賜黃金甲，親臨白玉墀。塞垣須靜謐，師旅審安危。定遠條支寵，如今勝古時。
---
僧貫休·入塞曲，三首之三 (漢橫吹曲二，五十九首之三十二)
詩題：入塞曲，三首之三
篇目：漢橫吹曲二，五十九首之三十二
朝代：隋
作者：僧貫休
卷別：卷二十二：橫吹曲辭二
詩文：百里精兵動，參差便渡遼。如何好白日，亦照此天驕。遠樹深疑賊，驚蓬迥似雕。凱歌何日唱，磧路共天遙。
---
僧貫休·入塞曲，三首之二 (漢橫吹曲二，五十九首之三十一)
詩題：入塞曲，三首之二
篇目：漢橫吹曲二，五十九首之三十一
朝代：唐
作者：僧貫休
卷別：卷二十二：橫吹曲辭二
詩文：方見將軍貴，分明對冕旒。聖恩如遠被，狂虜不難收。臣節唯期死，功勳敢望侯。終辭修里第，從此出皇州。
---
僧貫休·出塞曲，三首之一 (漢橫吹曲二，五十九首之二十三)
詩題：出塞曲，三首之一
篇目：漢橫吹曲二，五十九首之二十三
朝代：隋
作者：僧貫休
卷別：卷二十二：橫吹曲辭二
詩文：掃盡狂胡跡，回戈望故關。相逢唯死鬥，豈易得生還。縱宴參胡樂，收兵過雪山。不封十萬戶，此事亦應閒。
---
僧貫休·出塞曲，三首之三 (漢橫吹曲二，五十九首之二十五)
詩題：出塞曲，三首之三
篇目：漢橫吹曲二，五十九首之二十五
朝代：唐
作者：僧貫休
卷別：卷二十二：橫吹曲辭二
詩文：回首隴山頭，連天草木秋。聖君應入夢，半路遣封侯。水不擔陰雪，柴令倒戍樓。歸來麟閣上，春色滿皇州。
---
僧貫休·出塞曲，三首之二 (漢橫吹曲二，五十九首之二十四)
詩題：出塞曲，三首之二
篇目：漢橫吹曲二，五十九首之二十四
朝代：隋
作者：僧貫休
卷別：卷二十二：橫吹曲辭二
詩文：玉帳將軍意，殷勤把酒論。功高寧在我，陣沒與招魂。塞色干戈束，軍容喜氣屯。男兒今始是，敢出玉關門。
---
僧貫休·古離別 (四十四首之九)
詩題：古離別
篇目：四十四首之九
朝代：唐
作者：僧貫休
卷別：卷七十二：雜曲歌辭十二
詩文：離恨如旨酒，古今飲皆醉。只恐長江水，儘是兒女淚。伊余非此輩，送人空把臂。他日再相逢，清風動天地。
---
僧貫休·君子有所思行，二首之一 (三十四首之三十三)
詩題：君子有所思行，二首之一
篇目：三十四首之三十三
朝代：唐
作者：僧貫休
卷別：卷六十一：雜曲歌辭一
詩題解：《樂府解題》曰：「《君子有所思行》，晉陸機云：『命駕登北山。』宋鮑照云：『西上登雀臺。』梁沈約云：『晨策終南首。』其旨言雕室麗色，不足為久歡，宴安酖毒，滿盈所宜敬忌，與《君子行》異也。」
詩文：我愛正考甫，思賢作《商頌》。我愛揚子雲，理亂皆如鳳。振衣中夜起，露花香旖旎。撲碎驪龍明月珠，敲出鳳凰五色髓。陋巷蕭蕭風淅淅，緬想斯人勝珪璧。寂寥千載不相逢，無限區區盡虛擲。君不見沈約道：「佳人不在茲，春光為誰惜？」
---
僧貫休·君子有所思行，二首之二 (三十四首之三十四)
詩題：君子有所思行，二首之二
篇目：三十四首之三十四
朝代：唐
作者：僧貫休
卷別：卷六十一：雜曲歌辭一
詩題解：《樂府解題》曰：「《君子有所思行》，晉陸機云：『命駕登北山。』宋鮑照云：『西上登雀臺。』梁沈約云：『晨策終南首。』其旨言雕室麗色，不足為久歡，宴安酖毒，滿盈所宜敬忌，與《君子行》異也。」
詩文：安得龍猛筆，點石為黃金。散向酷吏家，使無貪殘心。甘棠密葉成翠幄，潁鳳不來天地塞。所以傾城人，如今不可得。　
---
僧貫休·善哉行 (瑟調曲一，十六首之十二)
詩題：善哉行
篇目：瑟調曲一，十六首之十二
朝代：唐
作者：僧貫休
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：有美一人兮婉如清揚，識曲別音兮令姿煌煌。繡袂捧琴兮登君子堂。
---
僧貫休·塞上曲，九首之一 (樂府雜題三，五十七首之六)
詩題：塞上曲，九首之一
篇目：樂府雜題三，五十七首之六
朝代：唐
作者：僧貫休
卷別：卷九十二：新樂府辭三
詩文：幽并兒百萬，百戰未曾輸。蕃界已深入，將軍仍遠圖。月明風拔帳，磧暗鬼騎狐。但有東歸日，甘從筋力枯。
---
僧貫休·塞上曲，九首之七 (樂府雜題三，五十七首之十二)
詩題：塞上曲，九首之七
篇目：樂府雜題三，五十七首之十二
朝代：唐
作者：僧貫休
卷別：卷九十二：新樂府辭三
詩文：山接胡奴水，河連勃勃城。數州今已伏，此命豈堪輕。磧吼旄頭落，風乾刁斗清。因嗟李陵苦，只得沒蕃名。
---
僧貫休·塞上曲，九首之三 (樂府雜題三，五十七首之八)
詩題：塞上曲，九首之三
篇目：樂府雜題三，五十七首之八
朝代：唐
作者：僧貫休
卷別：卷九十二：新樂府辭三
詩文：白雁兼羌笛，幾年垂淚聽。陰風吹殺氣，永日在青冥。遠戍秋添將，邊烽夜雜星。嫖姚頭半白，猶自看兵經
---
僧貫休·塞上曲，九首之九 (樂府雜題三，五十七首之十四)
詩題：塞上曲，九首之九
篇目：樂府雜題三，五十七首之十四
朝代：唐
作者：僧貫休
卷別：卷九十二：新樂府辭三
詩文：去年轉鬥陰山腳，生得單于卻放卻。今年深入於不毛。胡兵拔帳遺弓刀。男兒貴展平生志，為國輸忠合天地。甲穿雖則失黃金，劍缺猶能生紫氣。塞草萋萋兵士苦，胡虜如今勿胡虜。封侯十萬始無心，玉關生入君看取。
---
僧貫休·塞上曲，九首之二 (樂府雜題三，五十七首之七)
詩題：塞上曲，九首之二
篇目：樂府雜題三，五十七首之七
朝代：唐
作者：僧貫休
卷別：卷九十二：新樂府辭三
詩文：中軍殺白馬，白日祭蒼蒼。號變旗幡亂，鼙乾草木黃。朔雲含凍雨，枯骨放妖光。故國今何處？參差近鬼方。
---
僧貫休·塞上曲，九首之五 (樂府雜題三，五十七首之十)
詩題：塞上曲，九首之五
篇目：樂府雜題三，五十七首之十
朝代：唐
作者：僧貫休
卷別：卷九十二：新樂府辭三
詩文：帳幕侵奚界，憑陵未可涯。擒生行別路，尋箭向平沙。赤落蒲桃葉，香微甘草花。不堪登隴望，白日又西斜。
---
僧貫休·塞上曲，九首之八 (樂府雜題三，五十七首之十三)
詩題：塞上曲，九首之八
篇目：樂府雜題三，五十七首之十三
朝代：唐
作者：僧貫休
卷別：卷九十二：新樂府辭三
詩文：錦祫胡兒黑如漆，騎羊上冰如箭疾。蒲桃酒白雕腊紅，苜蓿根甜沙鼠出。單于右臂何須斷，天子昭昭本如日。一握黳髯一握絲，須知只為平戎術。
---
僧貫休·塞上曲，九首之六 (樂府雜題三，五十七首之十一)
詩題：塞上曲，九首之六
篇目：樂府雜題三，五十七首之十一
朝代：唐
作者：僧貫休
卷別：卷九十二：新樂府辭三
詩文：地角天涯外，人號鬼哭邊。大河流敗卒，寒日下蒼煙。殺氣諸蕃動，軍書一箭傳。將軍莫惆悵，高處是燕然。
---
僧貫休·塞上曲，九首之四 (樂府雜題三，五十七首之九)
詩題：塞上曲，九首之四
篇目：樂府雜題三，五十七首之九
朝代：唐
作者：僧貫休
卷別：卷九十二：新樂府辭三
詩文：大雨始無塵，邊聲四散聞。浸河荒寨柱，吹角白頭軍。牛馬𪘨腥草，烏鳶識陣雲。征人心力盡，枯骨更遭焚。
---
僧貫休·塞下曲，十一首之七 (樂府雜題四，六十首之七)
詩題：塞下曲，十一首之七
篇目：樂府雜題四，六十首之七
朝代：唐
作者：僧貫休
卷別：卷九十三：新樂府辭四
詩文：萬戰千征地，蒼茫古寨門。陰兵為客祟，惡酒發刀痕。風落崑崙石，河萌苜蓿根。將軍更移帳，日日近西蕃。
---
僧貫休·塞下曲，十一首之三 (樂府雜題四，六十首之三)
詩題：塞下曲，十一首之三
篇目：樂府雜題四，六十首之三
朝代：唐
作者：僧貫休
卷別：卷九十三：新樂府辭四
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
僧貫休·塞下曲，十一首之九 (樂府雜題四，六十首之九)
詩題：塞下曲，十一首之九
篇目：樂府雜題四，六十首之九
朝代：唐
作者：僧貫休
卷別：卷九十三：新樂府辭四
詩文：戰骨踐成塵，飛入征人目。黃雲忽變黑，戰鬼作陣哭。陰風吼大漠，火號出不得。誰為天子前，唱此邊城曲。
---
僧貫休·塞下曲，十一首之二 (樂府雜題四，六十首之二)
詩題：塞下曲，十一首之二
篇目：樂府雜題四，六十首之二
朝代：唐
作者：僧貫休
卷別：卷九十三：新樂府辭四
詩文：歸去是何年，山連邏逤川。蒼黃曾戰地，空闊養鵰天。旗插蒸沙堡，槍擔卓槊泉。蕭條寒日落，號令徹窮邊。
---
僧貫休·塞下曲，十一首之五 (樂府雜題四，六十首之五)
詩題：塞下曲，十一首之五
篇目：樂府雜題四，六十首之五
朝代：唐
作者：僧貫休
卷別：卷九十三：新樂府辭四
詩文：不是將軍勇，胡兵豈易當。雨曾淋火陣，箭又中金瘡。鐵嶺全無土，豺群亦有狼。因思無戰日，天子是陶唐。
---
僧貫休·塞下曲，十一首之八 (樂府雜題四，六十首之八)
詩題：塞下曲，十一首之八
篇目：樂府雜題四，六十首之八
朝代：唐
作者：僧貫休
卷別：卷九十三：新樂府辭四
詩文：古塞腥膻地，胡兵聚如蠅。寒鵰中𩩉石，落在黃河冰。蒼茫邏逤城，枿枿賊氣興。鑄金禱秋穹，還擬相憑陵。
---
僧貫休·塞下曲，十一首之六 (樂府雜題四，六十首之六)
詩題：塞下曲，十一首之六
篇目：樂府雜題四，六十首之六
朝代：唐
作者：僧貫休
卷別：卷九十三：新樂府辭四
詩文：榆葉飄蕭盡，關防烽寨重。寒來知馬疾，戰後覺人兇。燒逐飛蓬死，沙生毒霧濃。誰能奏明主，功業已堪封。
---
僧貫休·塞下曲，十一首之十 (樂府雜題四，六十首之十)
詩題：塞下曲，十一首之十
篇目：樂府雜題四，六十首之十
朝代：唐
作者：僧貫休
卷別：卷九十三：新樂府辭四
詩文：日向平沙出，還向平沙沒。飛蓬落陣營，驚鵰去天末。帝鄉青樓倚霄漢，歌吹掀天對花月。豈知塞上望鄉人，日日雙眸滴清血。
---
僧貫休·塞下曲，十一首之十一 (樂府雜題四，六十首之十一)
詩題：塞下曲，十一首之十一
篇目：樂府雜題四，六十首之十一
朝代：唐
作者：僧貫休
卷別：卷九十三：新樂府辭四
詩文：狼煙作陣雲，匈奴愛輕敵。領兵不知數，牛羊復吞磧。嚴冬大河枯，嫖姚去深擊。戰血染黃沙，風吹映天赤。
---
僧貫休·夜夜曲 (四十首之十四)
詩題：夜夜曲
篇目：四十首之十四
朝代：唐
作者：僧貫休
卷別：卷七十六：雜曲歌辭十六
詩題解：《夜夜曲》，梁沈約所作也。梁《樂府解題》曰：「《夜夜曲》，傷獨處也。」
詩文：蟪蛄切切風騷騷，芙蓉噴香蟾蜍高。孤燈耿耿征婦勞，更深撲落金錯刀。
---
僧貫休·少年行，三首之一 (六十三首之四十二)
詩題：少年行，三首之一
篇目：六十三首之四十二
朝代：唐
作者：僧貫休
卷別：卷六十六：雜曲歌辭六
詩文：錦衣鮮華手擎鶻，閒行氣貌多輕忽。稼穡艱難總不知，五帝三皇是何物。
---
僧貫休·少年行，三首之三 (六十三首之四十四)
詩題：少年行，三首之三
篇目：六十三首之四十四
朝代：唐
作者：僧貫休
卷別：卷六十六：雜曲歌辭六
詩文：面白如削玉，猖狂曲江曲。馬上黃金鞍，適來新賭得。
---
僧貫休·少年行，三首之二 (六十三首之四十三)
詩題：少年行，三首之二
篇目：六十三首之四十三
朝代：唐
作者：僧貫休
卷別：卷六十六：雜曲歌辭六
詩文：自拳五色毬，迸入他人宅。卻捉蒼頭奴，玉鞭打一百。
---
僧貫休·惟漢行 (相和曲中，四十六首之二十三)
詩題：惟漢行
篇目：相和曲中，四十六首之二十三
朝代：唐
作者：僧貫休
卷別：卷二十七：相和歌辭二
詩文：兔不遲，鳥更急。但恐穆王八駿，著鞭不及。所以蒿里，墳出蕺蕺。氣淩雲天，龍騰鳳集，盡為風消土喫，狐掇蟻拾。黃金不啼玉不泣，白楊騷屑，亂風愁月。折碑石人，莽穢榛沒。牛羊窸窣，時見牧童兒，弄枯骨。
---
僧貫休·戰城南，二首之一 (漢鐃歌上，二十二首之二十一)
詩題：戰城南，二首之一
篇目：漢鐃歌上，二十二首之二十一
朝代：唐
作者：僧貫休
卷別：卷十六：鼓吹曲辭一
詩文：萬里桑乾傍，茫茫古蕃壤。將軍貌憔悴，撫劍悲年長。胡兵尚陵逼，久住亦非強。邯鄲少年輩，個個有伎倆，拖槍半夜去，雪片大如掌。
---
僧貫休·戰城南，二首之二 (漢鐃歌上，二十二首之二十二)
詩題：戰城南，二首之二
篇目：漢鐃歌上，二十二首之二十二
朝代：唐
作者：僧貫休
卷別：卷十六：鼓吹曲辭一
詩文：磧中有陰兵，戰馬時驚蹶。輕猛李陵心，摧殘蘇武節。黃金鏁子甲，風吹色如鐵。十載不封侯，茫茫向誰說。
---
僧貫休·杞梁妻 (二十六首之二)
詩題：杞梁妻
篇目：二十六首之二
朝代：唐
作者：僧貫休
卷別：卷七十三：雜曲歌辭十三
詩題解：崔豹《古今注》曰：「《杞梁妻》者，杞殖妻妹朝日之所作也。殖戰死，妻曰：『上則無父，中則無夫，下則無子，人生之苦至矣。』乃抗聲長哭，杞都城感之而頹，遂投水而死。其妹悲姊之貞，乃作歌，名曰《杞梁妻》焉。梁，殖之字也。」《列女傳》曰：「齊莊公襲莒，殖戰而死。其妻無所歸，乃就其夫之尸於城下而哭，十日而城為之崩。既葬，遂赴淄水而死。」《琴操》曰：「《杞梁妻嘆》，齊杞梁殞，其妻之所作也。」
詩文：秦之無道兮四海枯，築長城兮遮北胡。築人築土一萬里，杞梁貞婦啼嗚嗚。上無父兮中無夫，下無子兮孤復孤。一號城崩寒色苦，再號杞梁骨出土。疲魂飢魄相逐歸，陌上少年莫相非。
---
僧貫休·白雪曲 (四十五首之三)
詩題：白雪曲
篇目：四十五首之三
朝代：唐
作者：僧貫休
卷別：卷五十七：琴曲歌辭一
詩文：列鼎佩金章，淚眼看風枝。卻思食藜藿，身作屠沽兒。負米無遠近，所希斗㪷歸。為人無貴賤，莫學雞狗肥。斯言如不忘，別更無光輝。斯言如或忘，即安用人為。
---
僧貫休·胡無人行 (瑟調曲五，四十四首之四十四)
詩題：胡無人行
篇目：瑟調曲五，四十四首之四十四
朝代：唐
作者：僧貫休
卷別：卷四十：相和歌辭十五
詩題解：《古今樂錄》曰：「王僧虔《技錄》有《胡無人行》，今不歌。」
詩文：霍嫖姚，趙充國，天子將之平朔漠。肉胡之肉，燼胡帳幄。千里萬里，唯留胡之空殼。邊風蕭蕭，榆葉初落。殺氣晝赤，枯骨夜哭。將軍既立殊勳，遂有《胡無人》曲。我聞之，天子富有四海，德被無垠。但令一物得所，八表來賓。亦何必令彼胡無人！
---
僧貫休·臨高臺 (漢鐃歌中，二十八首之十七)
詩題：臨高臺
篇目：漢鐃歌中，二十八首之十七
朝代：唐
作者：僧貫休
卷別：卷十八：鼓吹曲辭三
詩文：涼風吹遠念，使我升高臺。寧知數片雲，不是舊山來。故人天一涯，久客殊未回。雁來不得書，空寄聲哀哀。
---
僧貫休·苦寒行 (清調曲一，十四首之十一)
詩題：苦寒行
篇目：清調曲一，十四首之十一
朝代：唐
作者：僧貫休
卷別：卷三十三：相和歌辭八
詩文：北風北風，職何嚴毒！催壯士心，縮金烏足。凍雲囂囂礙雪，一片下不得。聲遶枯桑，根在沙塞。黃河徹底，頑直到海。一氣搏束，萬物無態。唯有吾庭前杉松樹枝，枝枝健在。
---
僧貫休·行路難，五首之一 (四十二首之十七)
詩題：行路難，五首之一
篇目：四十二首之十七
朝代：唐
作者：僧貫休
卷別：卷七十一：雜曲歌辭十一
詩文：不會當時作天地【不會當初作天地】，剛有多般愚與智。到頭還用真宰心，何如上下皆清氣。大道冥冥不知處，那堪頓得羲和轡。義不義兮仁不仁，擬學長生更容易。負心為爐復為火，緣木求魚應且止。君不見燒金鍊石古帝王，鬼火熒熒白楊裏。
---
僧貫休·行路難，五首之三 (四十二首之十九)
詩題：行路難，五首之三
篇目：四十二首之十九
朝代：唐
作者：僧貫休
卷別：卷七十一：雜曲歌辭十一
詩文：九有茫茫共堯日，浪死虛生亦非一。清淨玄音竟不聞，花眼酒腸暗如漆。或偶因片言隻字登第光二親，又不能獻可替否航要津。口談羲、軒與周、孔，履行不及屠沽人。行路難，行路難，日暮途遠空悲嘆。
---
僧貫休·行路難，五首之二 (四十二首之十八)
詩題：行路難，五首之二
篇目：四十二首之十八
朝代：唐
作者：僧貫休
卷別：卷七十一：雜曲歌辭十一
詩文：君不見道傍廢井生古木，本是驕奢貴人屋。幾度美人照影來，素綆銀瓶濯纖玉。雲飛雨散今如此，繡闥雕甍作荒谷。沸渭笙歌君莫誇，不應長是西家哭。休說遺編行者幾，至竟終須合天理。敗他成此亦何功，蘇張終作多言鬼。行路難，行路難，不在羊腸裏。
---
僧貫休·行路難，五首之五 (四十二首之二十一)
詩題：行路難，五首之五
篇目：四十二首之二十一
朝代：唐
作者：僧貫休
卷別：卷七十一：雜曲歌辭十一
詩文：君不見山高海深人不測，古往今來轉青碧。淺近輕浮莫與交，地卑只解生荊棘。誰道黃金如糞土，張耳、陳餘斷消息。行路難，行路難，君自看。
---
僧貫休·行路難，五首之四 (四十二首之二十)
詩題：行路難，五首之四
篇目：四十二首之二十
朝代：唐
作者：僧貫休
卷別：卷七十一：雜曲歌辭十一
詩文：君不見道傍樹有寄生枝，青青鬱鬱同榮衰。無情之物尚如此，為人不及還堪悲。父歸墳兮未朝夕，已分黃金爭田宅。高堂老母頭似霜，心作數支淚常滴。我聞忽如負芒刺，不獨為君空嘆息。古人尺布猶可縫，潯陽義大令人憶。寄言世上為人子，孝義團圓莫如此。若如此，不遄死兮更何俟。
---
僧貫休·輕薄篇，二首之一 (三十一首之五)
詩題：輕薄篇，二首之一
篇目：三十一首之五
朝代：唐
作者：僧貫休
卷別：卷六十七：雜曲歌辭七
詩題解：《樂府解題》曰：「《輕薄篇》，言乘肥馬、衣輕裘，馳逐經過為樂，與《少年行》同意。何遜云『城東美少年』，張正見云『洛陽美少年』是也。」
詩文：繡林錦野，春態相壓。誰家少年，馬蹄蹋蹋。鬥雞走狗夜不歸，一擲賭卻如花妾。唯云不顛不狂，其名不彰。悲夫！
---
僧貫休·輕薄篇，二首之二 (三十一首之六)
詩題：輕薄篇，二首之二
篇目：三十一首之六
朝代：唐
作者：僧貫休
卷別：卷六十七：雜曲歌辭七
詩題解：《樂府解題》曰：「《輕薄篇》，言乘肥馬、衣輕裘，馳逐經過為樂，與《少年行》同意。何遜云『城東美少年』，張正見云『洛陽美少年』是也。」
詩文：木落蕭蕭，蛩鳴唧唧。不覺朱蔫臉紅，霜劫鬢漆。世途多事，泣向秋日。方吟少壯不努力，老大徒傷悲。如何？
---
僧貫休·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：僧貫休
卷別：卷九十三：新樂府辭四
詩文：南北唯堪恨，東西實可嗟。常飛侵夏雪，何處有人家。風刮陰山薄，河推大岸斜。只應寒夜夢，時見故園花。
---
僧貫休·野田黃雀行 (瑟調曲四，三十九首之八)
詩題：野田黃雀行
篇目：瑟調曲四，三十九首之八
朝代：唐
作者：僧貫休
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：高樹風多，吹爾巢落。深蒿葉暖，宜爾依薄。莫近鶚類，珠網亦惡，飲野田之清水，食野田之黃粟。深花中睡，𡋯土裏浴。如此即全勝啄太倉之穀，而更穿人屋。
---
僧貫休·長安道 (漢橫吹曲三，六十八首之六十七)
詩題：長安道
篇目：漢橫吹曲三，六十八首之六十七
朝代：唐
作者：僧貫休
卷別：卷二十三：橫吹曲辭三
詩文：憧憧合合，八表一轍。黃塵霧合，車馬火爇。名湯風雨，利輾霜雪。千車萬馱，半宿關月。上有堯、禹，下有夔、禼。紫氣銀輪兮常覆金闕，仙掌捧日兮濁河澄澈。愚將草木兮有言，與華封人兮不別。
---
僧貫休·陽春曲 (江南弄下，五十首之二十六)
詩題：陽春曲
篇目：江南弄下，五十首之二十六
朝代：唐
作者：僧貫休
卷別：卷五十一：清商曲辭八
詩文：為口莫學阮嗣宗，不言是非非至公。為手須似朱雲輩，折檻英風至今在。男兒結髮事君親，須斅前賢多慷慨。歷數雍熙房與杜，魏公姚公宋開府。盡向天上仙宮閒處坐，何不卻辭上帝下下土，忍見蒼生苦苦苦。
---
僧齊己·升天行 (八首之七)
詩題：升天行
篇目：八首之七
朝代：唐
作者：僧齊己
卷別：卷六十三：雜曲歌辭三
詩題解：《樂府解題》曰：「《升天行》，曹植云：『日月何時留。』鮑照云：『家世宅關輔。』曹植又有《上仙籙》與《神游》《五遊》《龍欲升天》等篇，皆傷人世不永，俗情險艱，當求神仙，翱翔六合之外，與《飛龍》《仙人》《遠遊篇》《前緩聲歌》同意。」按《龍欲升天》，即《當牆欲高行》也。
詩文：身不沉，骨不重。驅青鸞，駕白鳳。幢蓋飄飄入冷空，天風瑟瑟星河動。瑤闕參差阿母家，樓臺戲閉凝彤霞。五三仙子乘龍車，堂前碾爛蟠桃花。回頭卻顧蓬山頂，一點濃嵐在深井。
---
僧齊己·君子行 (平調曲三，四十五首之六)
詩題：君子行
篇目：平調曲三，四十五首之六
朝代：唐
作者：僧齊己
卷別：卷三十二：相和歌辭七
詩題解：《樂府解題》曰：「古辭云『君子防未然』，蓋言遠嫌疑也。又有《君子有所思行》，辭旨與此不同。」
詩文：聖人不生，麟龍何瑞？梧桐不高，鳳凰何止？吾聞古之有君子，行藏以時，進退求己。榮必為天下榮，恥必為天下恥。苟進不如此，退不如此，亦何必用虛偽之文章，取榮名而自美。
---
僧齊己·善哉行 (瑟調曲一，十六首之十三)
詩題：善哉行
篇目：瑟調曲一，十六首之十三
朝代：唐
作者：僧齊己
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：大鵬刷翮謝溟渤，青雲萬層高突出。下視秋濤空渺瀰，舊處魚龍皆細物。
---
僧齊己·巫山高 (漢鐃歌中，七十一首之二十一)
詩題：巫山高
篇目：漢鐃歌中，七十一首之二十一
朝代：唐
作者：僧齊己
卷別：卷十七：鼓吹曲辭二
詩文：巫山高，巫女妖。雨為暮兮雲為朝，楚王憔悴魂欲銷。秋猿嗥嗥日將夕，紅霞紫煙凝老壁。千巖萬壑花皆坼，但恐芳菲無正色。不知今古行人行，幾人經此無秋情。雲深廟遠不可覓，十二峰頭插天碧。
---
僧齊己·採蓮曲 (江南弄中，三十四首之二十八)
詩題：採蓮曲
篇目：江南弄中，三十四首之二十八
朝代：唐
作者：僧齊己
卷別：卷五十：清商曲辭七
詩文：越溪女，越江蓮，齊菡萏，雙嬋娟。嬉遊向何處，採摘且同船。浩唱發容與，清波生漪漣。時逢島嶼泊，幾共鴛鴦眠。襟袖既盈溢，馨香亦相傳。薄暮歸去來，苧羅生碧煙。
---
僧齊己·楊柳枝，四首之一 (一百一首之六十)
詩題：楊柳枝，四首之一
篇目：一百一首之六十
朝代：唐
作者：僧齊己
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：鳳樓高映綠陰陰，凝碧多含雨露深。莫謂一枝柔軟力，幾曾牽破別離心。
---
僧齊己·楊柳枝，四首之三 (一百一首之六十二)
詩題：楊柳枝，四首之三
篇目：一百一首之六十二
朝代：唐
作者：僧齊己
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：穠低似中陶潛酒，軟極如傷宋玉風。多謝將軍遶營種，翠中閒卓戰旗紅。
---
僧齊己·楊柳枝，四首之二 (一百一首之六十一)
詩題：楊柳枝，四首之二
篇目：一百一首之六十一
朝代：唐
作者：僧齊己
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：館娃宮畔響廊前，依託吳王養翠煙。劍去國亡臺榭毀，卻隨紅樹噪秋蟬。
---
僧齊己·楊柳枝，四首之四 (一百一首之六十三)
詩題：楊柳枝，四首之四
篇目：一百一首之六十三
朝代：唐
作者：僧齊己
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：高僧愛惜遮江寺，遊子傷殘露野橋。爭似著行垂上苑，碧桃紅杏對搖搖。
---
僧齊己·猛虎行 (平調曲二，四十五首之四十四)
詩題：猛虎行
篇目：平調曲二，四十五首之四十四
朝代：唐
作者：僧齊己
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：磨爾牙，錯爾爪，狐莫威，免莫狡，飢來吞噬取腸飽。橫行不怕日月明，皇天產爾為生獰，前村半夜聞吼聲，何人按劍燈熒熒！
---
僧齊己·苦寒行 (清調曲一，十四首之十二)
詩題：苦寒行
篇目：清調曲一，十四首之十二
朝代：唐
作者：僧齊己
卷別：卷三十三：相和歌辭八
詩文：冰峰撐空寒矗矗，雲凝水凍埋海陸。殺物之性，傷人之慾。既不能斷絕蒺藜荊棘之根株。又不能展鳳皇麒麟之拳跼。如此則何如為和煦，為膏雨，自然天下之榮枯，融融於萬戶。
---
僧齊己·苦熱行 (三十三首之十一)
詩題：苦熱行
篇目：三十三首之十一
朝代：唐
作者：僧齊己
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：離宮劃開赤帝怒，喝起六龍奔日馭。下土熬熬若煎煮，蒼生惶惶無處處。火雲崢嶸焚泬寥，東皋老農腸欲焦。何當一雨蘇我苗，為君擊壤歌帝堯。
---
僧齊己·行路難，二首之一 (四十二首之二十二)
詩題：行路難，二首之一
篇目：四十二首之二十二
朝代：唐
作者：僧齊己
卷別：卷七十一：雜曲歌辭十一
詩文：行路難，君好看。驚波不在黤黮間，小人心裏藏崩湍。七盤九折寒崷崪崒，翻車倒蓋猶堪出。未似是非唇舌危，暗中潛毀平人骨。君不見楚靈均，千古沈冤湘水濱。又不見李太白，一朝卻作江南客。
---
僧齊己·行路難，二首之二 (四十二首之二十三)
詩題：行路難，二首之二
篇目：四十二首之二十三
朝代：唐
作者：僧齊己
卷別：卷七十一：雜曲歌辭十一
詩文：下浸與高盤，不為行路難。是非真險惡，翻覆作峰巒。漆愧同時黑，朱慚巧處丹。令人畏相識，欲畫白雲看。
---
僧齊己·輕薄行 (三十一首之七)
詩題：輕薄行
篇目：三十一首之七
朝代：唐
作者：僧齊己
卷別：卷六十七：雜曲歌辭七
詩文：玉鞭金鐙驊騮蹄，橫眉吐氣如虹霓。五陵春暖芳草齊，笙歌到處花成泥。日沉月上且鬥雞，醉來莫問天高低。伯陽道德何涕唾，仲尼禮樂徒卑棲。
---
僧齊己·野田黃雀行 (瑟調曲四，三十九首之九)
詩題：野田黃雀行
篇目：瑟調曲四，三十九首之九
朝代：唐
作者：僧齊己
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：雙雙野田雀，上下同飲啄。暖去棲蓬蒿，寒歸傍籬落。殷勤避羅網，乍可遇雕鶚。雕鶚雖不仁，分明在寥廓。
---
儲光羲·採菱曲 (江南弄下，五十首之十五)
詩題：採菱曲
篇目：江南弄下，五十首之十五
朝代：唐
作者：儲光羲
卷別：卷五十一：清商曲辭八
詩文：濁水菱葉肥，清水菱葉鮮。義不游濁水，志士多苦言。潮沒具區藪，潦深雲夢田。朝隨北風去，暮逐南風還。浦口多漁家，相與邀我船。飯稻以終日，羹蓴將永年。方冬水物窮，又欲休山樊。盡室相隨從，所貴無憂患。
---
儲光羲·採蓮曲 (江南弄中，三十四首之二十三)
詩題：採蓮曲
篇目：江南弄中，三十四首之二十三
朝代：唐
作者：儲光羲
卷別：卷五十：清商曲辭七
詩文：淺渚荷花繁，深塘菱葉疏。獨往方自得，恥邀淇上姝。廣江無術阡，大澤絕方隅。浪中海童語，流下鮫人居。春雁時隱舟，新荷復滿湖。采采乘日暮，不思賢與愚。
---
儲光羲·猛虎行 (平調曲二，四十五首之三十九)
詩題：猛虎行
篇目：平調曲二，四十五首之三十九
朝代：唐
作者：儲光羲
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：寒亦不憂雪，飢亦不食人。人血豈不甘，所惡傷明神。太室為我宅，孟門為我鄰。百獸為我膳，五龍為我賓。蒙馬一何威，浮江亦以仁。綵章耀朝日，牙爪雄武臣。高雲逐氣浮，厚地隨聲震。君能賈餘勇，日夕長相親。
---
儲光羲·王昭君 (吟嘆曲，五十九首之二十五)
詩題：王昭君
篇目：吟嘆曲，五十九首之二十五
朝代：唐
作者：儲光羲
卷別：卷二十九：相和歌辭四
詩文：日暮驚沙亂雪飛，傍人相勸易羅衣。強來前帳看歌舞，共待單于夜獵歸。
---
儲光羲·野田黃雀行 (瑟調曲四，三十九首之七)
詩題：野田黃雀行
篇目：瑟調曲四，三十九首之七
朝代：唐
作者：儲光羲
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：嘖嘖野田雀，不知軀體微。閒穿深蒿裏，爭食復爭飛。窮老一頹舍，棗多桑樹稀。無棗猶可食，無桑何以衣。蕭條空倉暮，相引時來歸。邪路豈不棲，渚田豈不肥。水長路且懷，惻惻與心違。
---
元稹　·俠客行 (三十一首之十六)
詩題：俠客行
篇目：三十一首之十六
朝代：唐
作者：元稹　
卷別：卷六十七：雜曲歌辭七
詩文：俠客不怕死，怕在事不成。事成不肯藏姓名，我非竊賊誰夜行。白日堂堂殺袁盎，九衢草草人面青。此客此心師海鯨，海鯨露背橫滄溟，海波分作兩處生。海鯨分海減海力，俠客有謀人莫測，三尺鐵蛇延二國。
---
元稹·上陽白髮人 (新題樂府上，七首之一)
詩題：上陽白髮人
篇目：新題樂府上，七首之一
朝代：唐
作者：元稹
卷別：卷九十六：新樂府辭七
詩題解：元稹序曰：李公垂作樂府新題二十篇，稹取其病時之尤急者，列而和之，蓋十五而已，今所得纔十二篇。又得《八駿圖》，一篇，總十三篇。
詩序：白居易傳曰：「天寶五載已後，楊貴妃專寵，後宮無復進幸。六宮有美色者，輒置別所，上陽其一也。貞元中尚存焉。」
詩文：天寶年中花鳥使，撩花狎鳥含春思。滿懷墨詔求嬪御，走上高樓半酣醉。醉酣直入卿士家，閨闈不得偷回避。良人顧望心死別【良人顧妾心死別】，小女呼爺血垂淚。十中一得預更衣【十中有一預更衣】，九配深宮作宮婢。御馬南奔胡馬蹙，宮女三千合宮棄。宮門一閉不復開，上陽花草青苔地。月夜閒聞洛水聲，秋池暗度風荷氣。日日長看提象門，終身不見門前事。近年又送數人來，自言興慶南宮至。我悲此曲將徹骨，更想深冤復酸鼻。此輩賤嬪何足言，帝子天孫古稱貴。諸王在閣四十年，十宅六宮門戶閟。隋煬枝條襲封邑，肅宗血胤無官位。王無妃媵主無夫【王無妃媵主無婿】，陽亢陰淫結災累。何如決壅順眾流，女遣從夫男作吏。
---
元稹·五弦彈 (新題樂府上，七首之三)
詩題：五弦彈
篇目：新題樂府上，七首之三
朝代：唐
作者：元稹
卷別：卷九十六：新樂府辭七
詩題解：元稹序曰：李公垂作樂府新題二十篇，稹取其病時之尤急者，列而和之，蓋十五而已，今所得纔十二篇。又得《八駿圖》，一篇，總十三篇。
詩序：《樂苑》曰：「五弦未詳所起，形如琵琶，五弦四隔，孤柱一。合散聲五，隔聲二十，柱聲一，總二十六聲，隨調應律。」《唐書·樂志》曰：「五弦琵琶稍小，蓋北國所出。《樂府雜錄》曰：「唐貞元中，趙璧妙於此伎。」《國史補》曰：「趙璧彈五弦，人問其術，曰：『吾之於五弦也，始則心驅之，中則神遇之，終則天隨之。方吾洗然眼如耳，耳如鼻，不知五弦之為璧，璧之為五弦也。』」
詩文：趙璧五弦彈徵調，徵聲巉絕何清峭。避雄皓鶴警露啼【辭雄皓鶴警露啼】，失子哀猿繞林嘯。風入春松正凌亂，鶯含曉舌憐嬌妙。嗚嗚暗溜咽冰泉，殺殺霜刀澀寒鞘。促節頻催漸繁撥，珠幢斗絕金鈴掉。千靫鳴鏑發胡弓，萬片清球擊虞廟。眾樂雖同第一部，德宗皇帝常偏召。旬休節假暫歸來，一聲狂殺長安少。主第侯家最難見，挼歌按曲皆承詔。水精簾外教貴嬪，玳瑁筵心伴中要。臣有五賢非此弦，或在拘囚或屠釣。一賢得進勝累百，兩賢得進同周、召，三賢事漢滅暴強，四賢鎮岳寧邊徼，五賢並用調五常，五常既序三光耀。趙璧五弦非此賢，九九何勞設庭燎。
---
元稹·人道短 (樂府雜題六，四十一首之十五)
詩題：人道短
篇目：樂府雜題六，四十一首之十五
朝代：唐
作者：元稹
卷別：卷九十五：新樂府辭六
詩文：古道天道長，人道短，我道天道短，人道長。天道晝夜回轉不曾住，春秋冬夏忙。顛風暴雨電雷狂，晴被陰暗，月奪日光，往往星宿，日亦堂堂。天既職性命，道德人自強。堯、舜有聖德，天不能遣，壽命永昌，泥金刻玉與秦始皇，周公、傅說何不長宰相，老聃、仲尼何事棲遑，莽、卓、恭、顯皆數十年貴富，梁冀夫婦車馬煌煌，若此顛倒事，豈非天道短，豈非人道長！堯、舜留得神聖事，百代天子有典章。仲尼留得孝順語，千年萬歲父子不敢相滅亡。沒後千餘載，唐家天子封作文宣王。老君留得五千字，子孫萬萬稱聖唐，諡作玄元帝，魂魄坐天堂。周公《周禮》十二卷，有能行者知紀綱。傅說《說命》三四紙，有能師者稱祖宗。天能夭人命，人使道無窮。若此神聖事，誰道人道短，豈非人道長！天能種百草，蕕得十年有氣息，蕣纔一日芳，人能揀得丁沈蘭蕙，料理百和香；天解養禽獸，餧虎豹豺狼，人解和麹糵，充禴祀烝嘗。杜鵑無百作，天遣百鳥哺雛，不遣哺鳳皇，巨蟒壽千歲，天遣食牛吞象充腹腸，蛟螭與變化，鬼怪與隱藏，蚊蚋與利嘴，枳棘與鋒鋩。賴得人道有揀別，信任天道真茫茫。若此撩亂事，豈非天道短，賴得人道長。
---
元稹·估客樂 (西曲歌中，八十首之三十六)
詩題：估客樂
篇目：西曲歌中，八十首之三十六
朝代：唐
作者：元稹
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：估客無住著，有利身即行。出門求火伴，入戶辭父兄。父兄相教示，求利莫求名。求名有所避，求利無不營。火伴相勒縛，賣假莫賣誠。交關少交假，交假本生輕。自茲相將去，誓死意不更。一解市頭語，便無鄉里情。鍮石打臂釧，糯米吹項瓔。歸來村中賣，敲作金玉聲。村中田舍娘，貴賤不敢爭。所費百錢本，已得十倍贏。顏色轉光淨，飲食亦甘馨。子本頻蕃息，貨賂日兼併。求珠駕滄海，採玉上荊衡。北買黨項馬，西擒吐蕃鸚，炎洲布火浣，蜀地錦織成。越婢脂肉滑，奚僮眉眼明。通首衣食費，不計遠近程。經營天下遍，卻到長安城。城中東西市，聞客次第迎。迎客兼說客，多財為勢傾。客心本明黠，聞語心已驚。先問十常侍，次求百公卿。侯家與主第，點綴無不精。歸來始安坐，富與王家勍。市卒酒肉臭，縣胥家舍成。豈唯絕言語，奔走極使令。大兒販材木，巧識梁棟形。小兒販鹽鹵，不入州縣征。一身偃市利，突若截海鯨。鉤距不敢下，下則牙齒橫。生為估客樂，判爾樂一生。爾又生兩子，錢刀何歲平。
---
元稹·八駿圖 (新題樂府下，六首之六)
詩題：八駿圖
篇目：新題樂府下，六首之六
朝代：唐
作者：元稹
卷別：卷九十七：新樂府辭八
詩序：《穆天子傳》曰：「天子之駿赤驥、盜驪、白義、渠黃、黃騮、綠耳、踰輪、山子，所謂八駿也。」郭璞曰：「八駿，皆因其毛色以為名號爾。赤驥，騏驥也。驪，黑色。華騮，色如華而赤，今名馬駿赤者為馬⿰棗騮。騮，赤色也。」
詩文：穆滿志空闊，將行九州野。神馭四來歸，天與八駿馬。龍種無凡性，龍行無暫舍。朝辭扶桑底，暮宿崑崙下。鼻息吼春雷，蹄聲裂寒瓦。尾掉滄波黑，汗染浮雲赭【汗染白雲赭】。華輈本修密，翠蓋尚妍冶。御者腕不移，乘者寐不假。車無輪肩斲，轡無王良把。雖有萬駿來，誰是敢騎者。
---
元稹·冬白紵歌 (雜舞四，四十八首之時)
詩題：冬白紵歌
篇目：雜舞四，四十八首之時
朝代：唐
作者：元稹
卷別：卷五十六：舞曲歌辭五
詩文：吳宮夜長宮漏款，簾幕四垂燈焰暖。西施自舞王自管，雪紵翻翻鶴翎散，促節牽繁舞腰懶。舞腰懶，王罷飲，蓋覆西施鳳花錦。身作匡床臂為枕，朝珮摐摐王晏寢。酒醒閽報門無事，子胥死後言為諱，近王之臣諭王意。共笑越王窮惴惴，夜夜抱冰寒不睡。
---
元稹·出門行 (三十四首之十六)
詩題：出門行
篇目：三十四首之十六
朝代：唐
作者：元稹
卷別：卷六十一：雜曲歌辭一
詩文：兄弟同出門，同行不同志。悽悽分歧路，各各營所為。兄上荊山巔，翻石辨虹氣。弟沈滄海底，偷珠待龍睡。出門不數年，同歸亦同遂。俱用私所珍，升沈自茲異。獻珠龍王宮，值龍覓珠次。但喜復得珠，不求珠所自。酬客雙龍女，授客六龍轡。遣充行雨神，雨澤隨客意。雩夏鍾鼓繁，禜秩玉帛積。彩色畫廊廟，奴僮被珠翠。驥騄千萬雙，鴛鴦七十二。言者禾稼枯，無人敢輕議。其兄因獻璞，再刖不履地。門戶親戚疏，匡床妻妾棄。銘心有所待，視足無所愧。持璞自枕頭，淚痕雙血漬。一朝龍醒寤，本問偷珠事。因知行雨偏，妻子五刑備。仁兄捧屍哭，勢友掉頭諱。喪車黔首葬，弔客青蠅至。楚有望氣人，王前忽長跪。賀王得貴寶，不遠王所莅。求之果如言，剖則浮筠膩。白珩無顏色，垂棘有瑕累。在楚列地封，入趙連城貴。秦遣李斯書，書為傳國瑞。秦亡漢、魏傳，傳者得神器。卞和名永永，與寶不相墜。勸爾出門行，行難莫行易。易得還易失，難同亦難離。善賈識貪廉，良田無稙稚。磨劍莫磨錐，磨錐成小利。
---
元稹·君莫非 (樂府雜題六，四十一首之十三)
詩題：君莫非
篇目：樂府雜題六，四十一首之十三
朝代：唐
作者：元稹
卷別：卷九十五：新樂府辭六
詩文：鳥不解走，獸不解飛，兩不相解，那得相譏。犬不飲露，蟬不啖肥，以蟬易犬，蟬死犬饑。燕在梁棟，鼠在階基，各自窠窟，不能改移。婦好針縷，夫讀書詩。男翁女嫁，卒不相知。懼聾摘耳，效痛嚬眉，我不非爾，爾無我非。
---
元稹·夢上天 (樂府雜題六，四十一首之十二)
詩題：夢上天
篇目：樂府雜題六，四十一首之十二
朝代：唐
作者：元稹
卷別：卷九十五：新樂府辭六
詩文：夢上高高天，高天蒼蒼高不極。下視五嶽塊纍纍，仰天依舊蒼蒼色。踏雲聳身身更上，攀天上天攀未得。西瞻若水兔輪低，東望蟠桃海波黑。日月之光不到此，非暗非明煙塞塞。天悠地遠身跨風，下無階梯上無力。來時畏有他人上，截斷龍胡斬鵬翼。茫茫漫漫方自悲，哭向青雲椎素臆。哭聲厭咽旁人惡，喚起驚悲淚飄露。千慚萬謝喚厭人，向使無君終不寤。
---
元稹·夫遠征 (樂府雜題四，六十首之六十)
詩題：夫遠征
篇目：樂府雜題四，六十首之六十
朝代：唐
作者：元稹
卷別：卷九十三：新樂府辭四
詩文：趙卒四十萬，盡為坑中鬼。趙王未信趙母言，猶點新兵更填死。填死之兵兵氣索，秦強趙破括敵起。括雖專命起尚輕，何況牽肘之人牽不已。坑中之鬼妻在營，髽麻戴絰鵝雁鳴。送夫之婦又行哭，哭聲送死非送行。夫遠征，遠征不必戍長城，出門便不知死生。
---
元稹·將進酒 (漢鐃歌中，七十一首之二十四)
詩題：將進酒
篇目：漢鐃歌中，七十一首之二十四
朝代：唐
作者：元稹
卷別：卷十七：鼓吹曲辭二
詩文：將進酒，將進酒，酒中有毒酖主父，言之主父傷主母。母為妾地父妾天，仰天俯地不忍言。佯為僵踣主父前，主父不知加妾鞭。旁人知妾為主說，主將淚洗鞭頭血。推椎主母牽下堂，扶妾遣升堂上床。將進酒，酒中無毒令主壽。願主回恩歸主母，遣妾如此事主父【遣妾如此由主父】。妾為此事人偶知，自慚不密方自悲。主今顛倒安置妾，貪天僭地誰不為。
---
元稹·憶遠曲 (樂府雜題四，六十首之五十八)
詩題：憶遠曲
篇目：樂府雜題四，六十首之五十八
朝代：唐
作者：元稹
卷別：卷九十三：新樂府辭四
詩文：憶遠曲，郎身不遠郎心遠。沙隨郎飯俱在匙，郎意看沙那比飯。水中畫字無字痕，君心暗畫誰會君。況妾事姑姑進止，身去門前同萬里。一家盡是郎腹心，妾似生來無兩耳。妾身何足言，聽妾私勸君。君今夜夜醉何處，姑來伴妾自閉門。嫁夫恨不早，養兒將備老。妾自嫁郎身骨立，老姑為郎求娶妾。妾不忍見姑郎忍見，為郎忍耐看姑面。
---
元稹·捉捕歌 (樂府雜題六，四十一首之十七)
詩題：捉捕歌
篇目：樂府雜題六，四十一首之十七
朝代：唐
作者：元稹
卷別：卷九十五：新樂府辭六
詩文：捉捕復捉捕，莫捉狐與兔。狐兔藏窟穴，豺狼妨道路。道路非不妨，最憂螻蟻聚。豺狼不陷穽，螻蟻潛幽蠹。切切主人窗，主人輕細故。延緣蝕欒櫨，漸入棟梁柱。梁棟盡空虛，攻穿痕不露。主人坦然意，晝夜安寢寤。網羅布參差，鷹犬走回互。盡力窮窟穴，無心自還顧。客來歌捉捕，歌竟淚如雨。豈是惜狐兔，畏君先後誤。願君掃梁棟，莫遣螻蟻附。次及清道途，盡滅豺狼步。主人堂上坐，行客門前度。然後巡野田，遍張畋獵具。外無梟獍援，內有熊羆驅。狡兔掘荒榛，妖狐熏古墓。用力不足多，得禽自無數。畏君聽未詳，聽客有明喻。蟣虱誰不輕，鯨鯢誰不惡。在海尚幽遐，在懷交穢污。歌此勸主人，主人那不悟。不悟還更歌，誰能恐違忤。
---
元稹·採珠行 (樂府雜題六，四十一首之十八)
詩題：採珠行
篇目：樂府雜題六，四十一首之十八
朝代：唐
作者：元稹
卷別：卷九十五：新樂府辭六
詩文：海波無底珠沉海，採珠之人判死採。萬人判死一得珠，斛量買婢天何在！年年採珠珠避人，今年採珠由海神。海神採珠珠盡死，死盡明珠空海水。珠為海物屬海神，神今自採何況人。
---
元稹·決絕詞，三首之一 (楚調曲上，三十六首之十)
詩題：決絕詞，三首之一
篇目：楚調曲上，三十六首之十
朝代：唐
作者：元稹
卷別：卷四十一：相和歌辭十六
詩文：乍可為天上牽牛織女星，不願為庭前紅槿枝。七月七日一相見，故心終不移。那能朝開暮飛去，一任東西南北吹。分不兩相守，恨不兩相思。對面且如此，背面當何知。春風撩亂伯勞語，此時拋去時。握手苦相問，竟不言後期。君情既決絕，妾意已參差。借如死生別，安得長苦悲。
---
元稹·決絕詞，三首之三 (楚調曲上，三十六首之十二)
詩題：決絕詞，三首之三
篇目：楚調曲上，三十六首之十二
朝代：唐
作者：元稹
卷別：卷四十一：相和歌辭十六
詩文：夜夜相抱眠，幽懷尚沈結。那堪一年事，長遣一宵說。但感久相思，何暇暫相悅。虹橋薄夜成，龍駕侵晨列。生憎野鵲往遲回，死恨天雞識時節。曙色漸瞳曨，華星次明滅。一去又一年，一年何時徹【一年何可徹】。有此迢遞期，不如生死別。天公隔是妒相憐，何不便教相決絕。
---
元稹·決絕詞，三首之二 (楚調曲上，三十六首之十一)
詩題：決絕詞，三首之二
篇目：楚調曲上，三十六首之十一
朝代：唐
作者：元稹
卷別：卷四十一：相和歌辭十六
詩文：噫春冰之將泮，何余懷之獨結。有美一人，於焉曠絕。一日不見，比一日於三年，況三年之曠別。水得風兮小而已波，筍在苞兮高不見節。矧桃李之當春，競眾人之攀折。我自顧悠悠而若雲，又安能保君皓皓之如雪。感破鏡之分明，睹淚痕之餘血。幸他人之既不我先，又安能使他人之終不我奪。已焉哉，織女別黃姑，一年一度暫相見，彼此隔河何事無。
---
元稹·法曲 (新題樂府上，七首之五)
詩題：法曲
篇目：新題樂府上，七首之五
朝代：唐
作者：元稹
卷別：卷九十六：新樂府辭七
詩題解：元稹序曰：李公垂作樂府新題二十篇，稹取其病時之尤急者，列而和之，蓋十五而已，今所得纔十二篇。又得《八駿圖》，一篇，總十三篇。
詩序：《唐會要》曰：「文宗開成三年，改法曲為仙韶曲。」按法曲起於唐，謂之法部。其曲之妙者，有《破陣樂》《一戎大定樂》《長生樂》《赤白桃李花》，餘曲有《堂堂》《望瀛》《霓裳羽衣》《獻仙音》《獻天花》之類，總名法曲。」白居易傳曰：「法曲雖似失雅音，蓋諸夏之聲也，故歷朝行焉。」太常丞宋沇傳漢中王舊說曰：「玄宗雖雅好度曲，然未嘗使蕃漢雜奏。天寶十三載，始詔道調法曲，與胡部新聲合作。識者深異之。明年冬而安祿山反。」
詩文：吾聞黃帝鼓清角，弭伏熊羆舞玄鶴。舜持干羽苗革心，堯用《咸池》鳳巢閣。《大夏》《濩》《武》皆象功，功多已訝玄功薄。漢祖過沛亦有歌，秦王破陣非無作。作之宗廟見艱難，作之軍旅傳糟粕。明皇度曲多新態，宛轉侵淫易沈著。《赤白桃李》取花名，《霓裳羽衣》號天落。雅弄雖云已變亂，夷音未得相參錯。自從胡騎起煙塵，毛毳腥膻滿咸、洛。女為胡婦學胡妝，伎進胡音務胡樂。火鳳聲沈多咽絕，春鶯囀罷長蕭索。胡音胡騎與胡妝，五十年來競紛泊。
---
元稹·田家行 (樂府雜題四，六十首之五十四)
詩題：田家行
篇目：樂府雜題四，六十首之五十四
朝代：唐
作者：元稹
卷別：卷九十三：新樂府辭四
詩文：牛㕰㕰，田确确，旱塊敲牛蹄趵趵。種得官倉珠顆穀，六十年來兵簇簇，日月食糧車轆轆。一日官軍收海服，驅牛駕車食牛肉，歸來收得牛兩角。重鑄耬犁作斥劚，姑舂婦擔去輸官，輸官不足歸賣屋。願官早勝讎早覆，農死有兒牛有犢，不遣官軍糧不足。
---
元稹·田頭狐兔行 (樂府雜題六，四十一首之十四)
詩題：田頭狐兔行
篇目：樂府雜題六，四十一首之十四
朝代：唐
作者：元稹
卷別：卷九十五：新樂府辭六
詩文：種豆耘鋤，種禾溝甽。禾苗豆甲，狐搰兔翦。割鵠餧鷹，烹麟啖犬，鷹怕兔毫，犬被狐引。狐兔相須，鷹犬相盡。日暗天寒，禾稀豆損。鷹犬就烹，狐兔俱哂。
---
元稹·當來日大難 (瑟調曲一，十六首之十六)
詩題：當來日大難
篇目：瑟調曲一，十六首之十六
朝代：唐
作者：元稹
卷別：卷三十六：相和歌辭十一
詩題解：《樂府解題》曰：「曹植擬《善哉行》為『日苦短』。
詩文：當來日，大難行。前有坂，後有坑。大梁側，小梁傾。兩軸相絞，兩輪相撐。大牛豎，小牛橫。烏啄牛背，足跌力獰。當來日，大難行。太行雖險，險可使平。輪軸自撓，牽制不停。泥潦漸久，荊棘旋生。行必不得，不如不行。
---
元稹·立部伎 (新題樂府上，七首之七)
詩題：立部伎
篇目：新題樂府上，七首之七
朝代：唐
作者：元稹
卷別：卷九十六：新樂府辭七
詩題解：元稹序曰：李公垂作樂府新題二十篇，稹取其病時之尤急者，列而和之，蓋十五而已，今所得纔十二篇。又得《八駿圖》，一篇，總十三篇。
詩序：《新唐書·禮樂志》曰：「太宗貞觀中，始造讌樂。其後又分為立坐二部，堂下立奏謂之立部伎，堂上坐奏謂之坐部伎。」李公垂傳曰：「太常選坐部伎，無性識者退入立部伎。又選立部伎，無性識者退入雅樂部，則雅樂可知矣。故作歌以諷焉。」
詩文：胡部新聲錦筵坐，中庭漢振高音播。太宗廟樂傳子孫，取類群兇陣初破。戢戢攢槍霜雪耀，騰騰擊鼓雲雷磨。初疑遇敵身啟行，終象由文士憲左。昔日高宗常立聽，曲終然後臨玉座。如今節將一掉頭，電卷風收盡摧挫。宋音鄭女歌聲發，滿堂會客齊喧和。珊珊佩玉動腰身，一一貫珠隨咳唾。頃向圓丘見郊祀，亦曾正旦親朝賀。太常雅樂備宮懸，九奏未終百寮惰。惉滯難令季札辨，遲回但恐文侯臥。工師盡取聾昧人，豈是先王作之過。宋沇嘗傳天寶季，法曲胡音忽相和。明年十月燕寇來，九廟千門虜塵涴。我聞此語嘆復泣，古來邪正將誰奈。奸聲入耳佞入心，侏儒飽飯夷齊餓。
---
元稹·築城曲 (五十三首之十五)
詩題：築城曲
篇目：五十三首之十五
朝代：唐
作者：元稹
卷別：卷七十五：雜曲歌辭十五
詩題解：馬暠《中華古今注》曰：「秦始皇三十二年，得讖書云：『亡秦者胡。』乃使蒙恬擊胡，築長城以備之。」《淮南子》曰：「秦發卒五十萬築修城，西屬流沙，北繫遼水，東結朝鮮，中國內郡輓車而餉之。後因有《築城曲》，言築長城以限胡虜也。又有《築城睢陽曲》，與此不同。」《古今樂錄》曰：「築城相杵者，出自漢梁孝王。孝王築睢陽城，方十二里。造唱聲，以小鼓為節，築者下杵以和之。後世謂此聲為《睢陽曲》。」《晉太康地記》曰：「今樂家《睢陽曲》，是其遺音。」《唐書·樂志》曰「《睢陽操》用舂牘」是也。按《漢書》曰「梁孝王廣睢陽城七十二里」，而云十二里，未知孰實。
詩文：年年塞下丁，長作出塞兵。自從冒頓強，官築遮虜城。築城須努力，城高遮得賊。但恐賊路多，有城遮不得。丁口傳父口，莫問城堅不。平城被虜圍，漢劚城牆走。因茲虜請和【因茲請休和】，虜往騎來多。半疑兼半信，築城猶嵯峨。築城安敢煩，願聽丁一言。請築鴻臚寺，兼愁虜出關。
---
元稹·織婦詞 (樂府雜題五，三十六首之九)
詩題：織婦詞
篇目：樂府雜題五，三十六首之九
朝代：唐
作者：元稹
卷別：卷九十四：新樂府辭五
詩文：織婦何太忙，蠶經三臥行欲老。蠶神女聖早成絲，今年絲稅抽徵早。早徵非是官人惡，去歲官家事戎索。征人戰苦束刀瘡，主將勳高換羅幕。繅絲織帛猶努力，變䌰撩機苦難織。東家頭白雙女兒，為解挑紋嫁不得。檐前裊裊游絲上，上有蜘蛛巧來往。羨他蟲豸解緣天，能向虛空織羅網。
---
元稹·胡旋女 (新題樂府下，六首之二)
詩題：胡旋女
篇目：新題樂府下，六首之二
朝代：唐
作者：元稹
卷別：卷九十七：新樂府辭八
詩序：白居易傳曰：「天寶末，康居國獻胡旋女。」《唐書‧樂志》曰：「康居國樂舞急轉如風，俗謂之胡旋。」《樂府雜錄》曰：「胡旋舞居一小圓毬子上舞，縱橫騰擲，兩足終不離毬上，其妙如此。」
詩文：天寶欲末胡欲亂。胡人獻女能胡旋。旋得明王不覺迷，妖胡奄到長生殿。胡旋之義世莫知，胡旋之容我能傳。蓬斷霜根羊角疾，竿戴朱盤火輪炫。驪珠迸珥逐飛星，虹暈輕巾掣流電。潛鯨暗噏波海，回風亂舞當空霰。萬過其誰辨終始，四座安能分背面。才人觀者相為言，承奉君恩在圓變。是非好惡隨君口，南北東西逐君眄。柔軟依身著珮帶，徘徊遶指同環釧。佞臣聞此心計回，熒惑君心君眼眩。君言似曲屈為鉤【君言似曲屈如鉤】，君言好直舒為箭。巧隨清影觸處行，妙學春鶯百般囀。傾天側地用君力，抑塞周遮恐君見。翠華南幸萬里橋，玄宗始悟坤維轉。寄言旋目與旋心，有國有家當共譴。
---
元稹·芳樹 (漢鐃歌中，七十一首之四十四)
詩題：芳樹
篇目：漢鐃歌中，七十一首之四十四
朝代：唐
作者：元稹
卷別：卷十七：鼓吹曲辭二
詩文：芳樹已寥落，孤英尤可嘉。可憐團團葉，蓋覆深深花。遊蜂競鑽刺，鬥雀亦紛拏。天生細碎物，不愛好光華。非無殲殄法，念爾有生涯。春雷一聲發，驚燕亦驚蛇。清池養神蔡，已復長蝦蟆。雨露貴平施，吾其春草芽。
---
元稹·苦樂相倚曲 (樂府雜題六，四十一首之十六)
詩題：苦樂相倚曲
篇目：樂府雜題六，四十一首之十六
朝代：唐
作者：元稹
卷別：卷九十五：新樂府辭六
詩文：古來苦樂之相倚，近於掌上之十指。君心半夜猜恨生，荊棘滿懷天未明。漢皇眼瞥飛燕時【漢成眼瞥飛燕時】，可憐班女恩已衰，未有因由相決絕，猶得半年佯暖熱，轉將深意喻旁人，緝綴疵瑕遣潛說。一朝詔下辭金屋，班姬自痛何倉卒，呼天撫地將自明，不悟尋時已銷骨。白首宮人前再拜，願將日月相輝解，苦樂相尋晝夜間，燈光那得天明在。主今被奪心應苦，妾奪深恩初為主，欲知妾意恨主時，主今為妾思量取。班姬收淚抱妾身，我曾排擯無限人。
---
元稹·華原磬 (新題樂府上，七首之二)
詩題：華原磬
篇目：新題樂府上，七首之二
朝代：唐
作者：元稹
卷別：卷九十六：新樂府辭七
詩題解：元稹序曰：李公垂作樂府新題二十篇，稹取其病時之尤急者，列而和之，蓋十五而已，今所得纔十二篇。又得《八駿圖》，一篇，總十三篇。
詩序：白居易傳曰：「天寶中，始廢泗濱磬，用華原石代之。磬人曰：『泗濱磬下，調之不能和，得華原石考之乃和。』由是不改。」
詩文：泗濱浮石裁為磬，古樂疏音少人聽。工師小賤牙、曠稀，不辨邪聲嫌雅正。正聲不屈古調高，鍾律參差管弦病。鏗金戛瑟徒相雜，投玉敲冰杳然震。華原軟石易追琢，高下隨人無雅鄭。棄舊美新由樂胥，自此黃鍾不能競。玄宗愛樂愛新樂，梨園弟子承恩橫。《霓裳》纔徹胡騎來，《雲門》未得蒙親定。我藏古磬藏在心，有時激作《南風》詠。伯夔曾撫野獸馴，仲尼暫叩春雷盛封疆。何時得向筍簴懸，為君一吼君心醒。願君每聽念封疆，不遣豺狼剿人命。
---
元稹·董逃行 (清調曲二，二十八首之十四)
詩題：董逃行
篇目：清調曲二，二十八首之十四
朝代：唐
作者：元稹
卷別：卷三十四：相和歌辭九
詩文：董逃董逃董卓逃，揩鏗戈甲聲勞嘈。剜剜深臍脂焰焰，人皆數嘆曰：「爾獨不憶年年取我身上膏？」膏銷骨盡煙火死，長安城中賊毛起。城門四走公卿士，走勸劉虞作天子。劉虞不敢作天子，曹瞞篡亂從此始。董逃董逃人莫喜，勝負翻環相枕倚【勝負相環相枕倚】。縫綴難成裁破易，何況曲針不能伸巧指，欲學裁縫須准擬。
---
元稹·蠻子朝 (新題樂府下，六首之三)
詩題：蠻子朝
篇目：新題樂府下，六首之三
朝代：唐
作者：元稹
卷別：卷九十七：新樂府辭八
詩序：《唐書》曰：「貞元之初，韋皋招撫諸蠻。至九年四月，南詔異牟尋請歸附，十四年又遣使朝賀。」李公垂傳曰：「貞元末，蜀川始通蠻國。」
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
元稹·西涼伎 (新題樂府上，七首之四)
詩題：西涼伎
篇目：新題樂府上，七首之四
朝代：唐
作者：元稹
卷別：卷九十六：新樂府辭七
詩題解：元稹序曰：李公垂作樂府新題二十篇，稹取其病時之尤急者，列而和之，蓋十五而已，今所得纔十二篇。又得《八駿圖》，一篇，總十三篇。
詩文：吾聞昔日西涼州，人煙撲地桑柘稠。蒲萄酒熟恣行樂，紅豔青旗朱粉樓。樓下當壚稱卓女，樓頭伴客名莫愁。鄉人不識離別苦，更卒多為沈滯遊。哥舒開府設高宴，八珍九醖當前頭。前頭百戲競撩亂，丸劍跳躑霜雪浮。師子搖光毛彩堅，胡騰醉舞筋骨柔。大宛來獻赤汗馬，贊普亦奉翠茸裘。一朝燕賊亂中國，河湟淚盡空遺丘。開遠門前萬里堠，今來蹙到行原州。去京五百而近何其逼，天子縣內半沒為荒陬，西涼之道爾阻修。連城邊將但高會，每聽此曲能不羞。
---
元稹·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：元稹
卷別：卷九十七：新樂府辭八
詩序：李公垂傳曰：「近制，西邊，每禽蕃囚，皆傳置南方，不加剿戮，故作歌以諷焉。」
詩文：邊頭大將差健卒，入抄擒生快於鶻。但逢赬面即捉來，半是邊人半戎羯。大將論功重多級，捷書飛奏何超忽。聖朝不殺諧至仁，遠送炎方示懲罰【遠送炎方示微罰】。萬里虛勞肉食費，連頭盡被氈裘暍。華茵重席臥腥臊，病犬愁鴣聲咽嗢。中有一人能漢語，自言家本長城窟。小年隨父戍安西，河、渭、瓜沙眼看沒。天寶未亂猶數載，狼星四角光蓬勃。中原禍作邊防危，果有豺狼四來伐。蕃馬臕成正翹健，蕃兵肉飽爭唐突。煙塵亂起無亭燧，主帥驚跳棄旄鉞。半夜城摧鵝雁鳴，妻啼子叫曾不歇。陰森神廟未敢依，脆薄河冰可越。荊棘深處共潛身，前困蒺藜後臲卼。平明蕃騎四面走，古墓深林盡株榾。少壯為俘頭被髡，老弱留居足多刖。烏鳶滿野屍狼藉，樓榭成灰牆突兀。暗水濺濺入舊池，平沙漫漫鋪明月。戎王遣將來安慰，口不敢言心咄咄。供進腋腋御叱般，豈料穹廬揀肥腯。五六十年消息絕，中間盟會又猖蹶。眼穿東日望堯雲，腸斷正朝梳漢髮。近年如此思漢者，半為老病半埋骨。嘗教孫子學鄉音【尚教孫子學鄉音】，猶話平時好城闕。老者儻盡少者壯，生長蕃中似蕃悖。不知祖父皆漢民，便恐為蕃心矻矻。緣邊飽餒十萬眾，何不齊驅一時發。年年但捉兩三人，精衛銜蘆塞溟渤。
---
元稹·陰山道 (新題樂府下，六首之五)
詩題：陰山道
篇目：新題樂府下，六首之五
朝代：唐
作者：元稹
卷別：卷九十七：新樂府辭八
詩序：《通典》曰：「秦始皇平天下，北卻匈奴，築長城，渡河以陰山為塞。陰山，唐之安北都護府也。」《唐書》曰：「高宗顯慶初，詔蘇定方等并回紇，破賀魯於陰山，即其地也。」李公垂傳曰：「元和二年，有詔，內出金帛酬回紇馬價。」
詩文：年年買馬陰山道，馬死陰山帛空耗。元和天子念女工，內出金銀代酬犒。臣有一言昧死進，死生甘分答恩燾。費財為馬不獨生，耗帛傷工有他盜。臣聞平時七十萬疋馬，關中不省聞嘶噪。四十八監選龍媒，時貢天庭付良造。如今坰野十無一，盡在飛龍相踐暴。萬束芻茭供旦暮，千鍾菽粟長牽漕。屯軍邵國百餘鎮，縑緗歲奉春冬勞。稅戶逋逃例攤配，官司折納仍貪冒。挑紋變䌰力倍費，棄舊從新人所好。越縠繚綾織一端，十疋素縑功未到。豪家富賈踰常制，令族清班無雅操。從騎愛奴絲布衫，臂鷹小兒雲錦韜。群臣利己安差僭，天子深衷空憫悼。久立花塼鵷鳳行，雨露恩波幾時報。
---
元稹·馴犀 (新題樂府上，七首之六)
詩題：馴犀
篇目：新題樂府上，七首之六
朝代：唐
作者：元稹
卷別：卷九十六：新樂府辭七
詩題解：元稹序曰：李公垂作樂府新題二十篇，稹取其病時之尤急者，列而和之，蓋十五而已，今所得纔十二篇。又得《八駿圖》，一篇，總十三篇。
詩序：白居易傳曰：「貞元丙戌歲，南海進馴犀，詔養苑中。至十三年冬大寒而馴犀死。」
詩文：建中之初放馴象，遠歸林邑近交、廣。獸返深山鳥搆巢，鷹雕鷂鶻無羈鞅。貞元之歲貢馴犀，上林置圈官司養。玉盆金棧非不珍，虎啖狴牢魚食網。渡江之橘踰汶貉，反時易性安能長。臘月北風霜雪深，踡跼鱗身遂長往。行地無疆費傳驛，通天異物罹幽枉。乃知養獸如養人，不必人人自敦獎。不擾則得之於理，不奪有以多於賞。脫衣推食衣食之，不若男耕女令紡。堯民不自知有堯，但見安閒聊擊壤。前觀馴象後馴犀，理國其如指諸掌。
---
元結·欸乃曲，五首之一 (一百五首之八十八)
詩題：欸乃曲，五首之一
篇目：一百五首之八十八
朝代：唐
作者：元結
卷別：卷八十二：近代曲辭四
詩題解：《欸乃曲》，元結之所作也。其序曲曰：「大曆初，結為道州刺史，以軍事詣都。使還州，逢春水，舟行不進。作《欸乃曲》，令舟子唱之，以取適於道路云。」欸音襖，乃音靄，棹船聲也。
詩文：偏存名跡在人間，順俗與時未安閒。來謁大官兼問政，扁舟卻入九疑山。
---
元結·欸乃曲，五首之三 (一百五首之九十)
詩題：欸乃曲，五首之三
篇目：一百五首之九十
朝代：唐
作者：元結
卷別：卷八十二：近代曲辭四
詩題解：《欸乃曲》，元結之所作也。其序曲曰：「大曆初，結為道州刺史，以軍事詣都。使還州，逢春水，舟行不進。作《欸乃曲》，令舟子唱之，以取適於道路云。」欸音襖，乃音靄，棹船聲也。
詩文：千里楓林煙雨深，無朝無暮有猿吟。停橈靜聽曲中意，好是雲山韶濩音。
---
元結·欸乃曲，五首之二 (一百五首之八十九)
詩題：欸乃曲，五首之二
篇目：一百五首之八十九
朝代：唐
作者：元結
卷別：卷八十二：近代曲辭四
詩題解：《欸乃曲》，元結之所作也。其序曲曰：「大曆初，結為道州刺史，以軍事詣都。使還州，逢春水，舟行不進。作《欸乃曲》，令舟子唱之，以取適於道路云。」欸音襖，乃音靄，棹船聲也。
詩文：湘江二月春水平，滿月和風宜夜行。唱橈欲過平陽戍，守吏相呼問姓名。
---
元結·欸乃曲，五首之五 (一百五首之九十二)
詩題：欸乃曲，五首之五
篇目：一百五首之九十二
朝代：唐
作者：元結
卷別：卷八十二：近代曲辭四
詩題解：《欸乃曲》，元結之所作也。其序曲曰：「大曆初，結為道州刺史，以軍事詣都。使還州，逢春水，舟行不進。作《欸乃曲》，令舟子唱之，以取適於道路云。」欸音襖，乃音靄，棹船聲也。
詩文：下瀧船似入深淵，上瀧船似欲昇天。瀧南始到九疑郡，應絕高人乘興船。
---
元結·欸乃曲，五首之四 (一百五首之九十一)
詩題：欸乃曲，五首之四
篇目：一百五首之九十一
朝代：唐
作者：元結
卷別：卷八十二：近代曲辭四
詩題解：《欸乃曲》，元結之所作也。其序曲曰：「大曆初，結為道州刺史，以軍事詣都。使還州，逢春水，舟行不進。作《欸乃曲》，令舟子唱之，以取適於道路云。」欸音襖，乃音靄，棹船聲也。
詩文：零陵郡北湘水東，浯溪形勝滿湘中。溪口石顛堪自逸，誰能相伴作漁翁。
---
元結·系樂府，十二首之七：去鄉悲 (三十一首之七)
詩題：系樂府，十二首之七：去鄉悲
篇目：三十一首之七
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：踟躕古塞關，悲歌為誰長。日行見孤老，羸弱相提將。聞其呼怨聲，聞聲問其方。乃言無患苦，豈棄父母鄉。非不見其心，仁惠誠所望。念之何可說，獨立為悽傷。
---
元結·系樂府，十二首之三：頌東夷 (三十一首之三)
詩題：系樂府，十二首之三：頌東夷
篇目：三十一首之三
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
元結·系樂府，十二首之九：農臣怨 (三十一首之九)
詩題：系樂府，十二首之九：農臣怨
篇目：三十一首之九
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：農臣何所怨，乃欲千人主。不識天地心，徒然怨風雨。將論草木患，欲說昆蟲苦。巡回宮闕傍，其意無由吐。一朝哭都市，淚盡歸田畝。謠頌若採之，此言當可取。
---
元結·系樂府，十二首之二：隴上嘆 (三十一首之二)
詩題：系樂府，十二首之二：隴上嘆
篇目：三十一首之二
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：援車登隴坂，窮高遂停駕。延望戎狄鄉，巡回復悲吒。滋移有情教，草木猶可化。聖賢禮讓風，何不遍西夏。父子忍猜害，君臣敢欺詐。所適今若斯，悠悠欲安舍。
---
元結·系樂府，十二首之五：欸乃曲 (三十一首之五)
詩題：系樂府，十二首之五：欸乃曲
篇目：三十一首之五
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：誰能聽欸乃，欸乃感人情。不恨湘波深，不怨湘水清。所嗟豈敢道，空羨江月明。昔聞扣斷舟，引釣歌此聲。始歌悲風起，歌竟愁雲生。遺曲今何在，逸為漁父行。
---
元結·系樂府，十二首之八：壽翁興 (三十一首之八)
詩題：系樂府，十二首之八：壽翁興
篇目：三十一首之八
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：惜問多壽翁，何方自修育。惟云順所然，忘情學草木。始知世上術，勞苦化金玉。不見充所求，空聞恣耽欲。清和存主母，潛濩無亂黷。誰正好長生，此言堪佩服。
---
元結·系樂府，十二首之六：貧婦詞 (三十一首之六)
詩題：系樂府，十二首之六：貧婦詞
篇目：三十一首之六
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：誰知苦貧夫，家有愁怨妻。請君聽其詞，能不為酸嘶。所憐抱中兒，不如山下麑。空念庭前地，化為人吏蹊。出門望山澤，回顧心復迷。何時見府主，長跪向之啼。
---
元結·系樂府，十二首之十一：古遺嘆 (三十一首之十一)
詩題：系樂府，十二首之十一：古遺嘆
篇目：三十一首之十一
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：古昔有遺嘆，所嘆何所為。有國遺賢臣，萬世為冤悲。所遺非遺望，所遺非可遺，所遺非遺用，所遺在遺之。嗟嗟山海客，全獨竟何辭。心非膏濡類，安得無不遺。
---
元結·系樂府，十二首之十二：下客謠 (三十一首之十二)
詩題：系樂府，十二首之十二：下客謠
篇目：三十一首之十二
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：下客無黃金，豈思主人憐。客言勝黃金，主人然不然。珠玉誠彩翠，綺羅如嬋娟。終恐見斯好，有時去君前。豈知保終信，長使令德全。風聲與時茂，歌頌萬千年。
---
元結·系樂府，十二首之十：謝天龜 (三十一首之十)
詩題：系樂府，十二首之十：謝天龜
篇目：三十一首之十
朝代：唐
作者：元結
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：客來自江漢，云得雙天龜。且言龜甚靈，問我君何疑。自昔保方正，顧嘗無妄私。順和固鄙分，全守真常規。行之恐不及，此外將何為。惠恩如可謝，占問敢終辭。
---
元結·補樂歌，十首之一：網罟 (三十一首之十三)
詩題：補樂歌，十首之一：網罟
篇目：三十一首之十三
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：伏羲氏之樂歌也，其義蓋稱伏羲能易人取禽獸之勞。
詩文：吾人苦兮，水深深，網罟設兮，水不深。○吾人苦兮，山幽幽，網罟設兮，山不幽。
---
元結·補樂歌，十首之七：咸池 (三十一首之十九)
詩題：補樂歌，十首之七：咸池
篇目：三十一首之十九
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：陶唐氏之樂歌也，其義蓋稱堯德至大，無不備全。
詩文：元化油油兮，孰知其然，至德汩汩兮，順之以先。元化浘浘兮，孰知其然，至道泱泱兮，由之以全。
---
元結·補樂歌，十首之三：雲門 (三十一首之十五)
詩題：補樂歌，十首之三：雲門
篇目：三十一首之十五
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：軒轅氏之樂歌也，其義蓋言雲之出潤益萬物，如帝之德無所不施。
詩文：玄雲溟溟兮，垂雨濛濛，類我聖澤兮，涵濡不窮。○玄雲漠漠兮，含映逾光，類我聖德兮，庥被無方。
---
元結·補樂歌，十首之九：大夏 (三十一首之二十一)
詩題：補樂歌，十首之九：大夏
篇目：三十一首之二十一
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：有夏氏之樂歌也，其義蓋稱禹治水，其功能大中國。
詩文：茫茫下土兮，乃生九州，山有長岑兮，川有深流。○茫茫下土兮，乃均四方，國有民人兮，野有封疆。○茫茫下土兮，乃歌萬年，上有茂功兮，下戴人天。
---
元結·補樂歌，十首之二：豐年 (三十一首之十四)
詩題：補樂歌，十首之二：豐年
篇目：三十一首之十四
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：神農氏之樂歌也，其義蓋稱神農教人種植之功。
詩文：猗太帝兮，其智如神，分草實兮，濟我生人。○猗太帝兮，其功如天，均四時兮，成我豐年。
---
元結·補樂歌，十首之五：五莖 (三十一首之十七)
詩題：補樂歌，十首之五：五莖
篇目：三十一首之十七
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：顓頊氏之樂歌也，其義蓋稱顓頊得五德之根莖。
詩文：植植萬物兮，滔滔根莖，五德涵柔兮，渢渢而生。其生如何兮，秞秞，天下皆自我君兮，化成。
---
元結·補樂歌，十首之八：大韶 (三十一首之二十)
詩題：補樂歌，十首之八：大韶
篇目：三十一首之二十
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：有虞氏之樂歌也，其義蓋稱舜能紹先聖之德。
詩文：森森群象兮，日見生成，欲聞朕初兮，玄封冥冥。○洋洋至化兮，日見深柔，欲聞《大濩》兮，大淵油油。
---
元結·補樂歌，十首之六：六英 (三十一首之十八)
詩題：補樂歌，十首之六：六英
篇目：三十一首之十八
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：高辛氏之樂歌也，其義蓋稱帝嚳能總六合之英華。
詩文：我有金石兮，擊考崇崇，與汝歌舞兮，上帝之風，由六合兮，英華渢渢。○我有絲竹兮，韻和泠泠，與汝歌舞兮，上帝之聲，由六合兮，根柢嬴嬴。
---
元結·補樂歌，十首之十：大濩 (三十一首之二十二)
詩題：補樂歌，十首之十：大濩
篇目：三十一首之二十二
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：有殷氏之樂歌也，其義蓋稱湯敕天下，濩然得所。
詩文：萬姓苦兮，怨且哭，不有聖人兮，誰濩育。○聖人生兮，天下和，萬姓熙熙兮，舞且歌。
---
元結·補樂歌，十首之四：九淵 (三十一首之十六)
詩題：補樂歌，十首之四：九淵
篇目：三十一首之十六
朝代：唐
作者：元結
卷別：卷九十六：新樂府辭七
詩題解：元結序曰：「自伏羲至于殷，凡十代，樂歌有其名亡其辭。考之傳記，義或存焉，故採其名義以補之，凡十篇十九章，名引其義以序之，命曰《補樂歌》。」
詩序：少昊氏之樂歌也，其義蓋稱少昊之德淵然深遠。
詩文：聖德至深兮，蘊蘊如淵，生類娭娭兮，孰知其然。
---
元結·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：元結
卷別：卷九十六：新樂府辭七
詩文：南風發天和，和氣天下流。能使萬物榮，不能變羈愁。為愁亦何爾，自請說此由。諂競實多路，苟邪皆共求。常聞古君子，指以為深羞。正方終莫可，江海有滄洲。
---
劉元淑·妾薄命 (三十三首二十三)
詩題：妾薄命
篇目：三十三首二十三
朝代：唐
作者：劉元淑
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：自從離別守空閨，遙聞征戰起雲梯。夜夜愁君遼海外，年年棄妾渭橋西。陽春白日照空暖，紫燕銜花向庭滿。綵鸞琴裏怨聲多，飛鵲鏡前妝梳斷。誰家夫婿不從征，應是漁陽別有情。莫道紅顏燕地少，家家還似洛陽城。且逐新人殊末歸，還令秋至夜霜飛。北斗星前橫度雁，南樓月下搗寒衣。夜深聞雁腸欲絕，獨坐縫衣燈又滅。暗啼羅帳空自憐，夢度陽關向誰說。每憐容貌宛如神，如何薄命不勝人。原君朝夕燕山至，好作明年楊柳春。
---
劉元濟·怨詩 (楚調曲中，五十五首之四)
詩題：怨詩
篇目：楚調曲中，五十五首之四
朝代：唐
作者：劉元濟
卷別：卷四十二：相和歌辭十七
詩文：玉關芳信斷，蘭閨錦字新。愁來好自抑，念切已含嚬。虛牖風驚夢，空床月厭人。歸期儻可促，勿度柳園春。
---
劉叉·怨詩 (楚調曲中，五十五首之十)
詩題：怨詩
篇目：楚調曲中，五十五首之十
朝代：唐
作者：劉叉
卷別：卷四十二：相和歌辭十七
詩文：君莫嫌醜婦，醜婦死守貞。山頭一怪石，長作望夫名。鳥有並翼飛，獸有比肩行。丈夫不立義，豈如鳥獸情。
---
劉商·胡笳十八拍，第七拍 (三十六首之二十五)
詩題：胡笳十八拍，第七拍
篇目：三十六首之二十五
朝代：唐
作者：劉商
卷別：卷五十九：琴曲歌詞三
詩文：男兒婦人帶弓箭，塞馬蕃羊臥霜霰。寸步東西豈自由，偷生乞死非情願。龜茲蓽篥愁中聽，碎葉琵琶夜深怨。竟夕無雲月上天，故鄉應得重相見。
---
劉商·胡笳十八拍，第三拍 (三十六首之二十一)
詩題：胡笳十八拍，第三拍
篇目：三十六首之二十一
朝代：唐
作者：劉商
卷別：卷五十九：琴曲歌詞三
詩文：如羈囚兮在縲絏紲，憂慮萬端無處說。使余力兮剪余髮，食余肉兮飲余血。誠知殺身願如此，以余為妻不如死。早被蛾眉累此身，空悲弱質柔如水。
---
劉商·胡笳十八拍，第九拍 (三十六首之二十七)
詩題：胡笳十八拍，第九拍
篇目：三十六首之二十七
朝代：唐
作者：劉商
卷別：卷五十九：琴曲歌詞三
詩文：當日蘇武單于問，道是賓鴻解傳信。學他刺血寫得書，書上千重萬重恨。髯胡少年能走馬，彎弓射飛無遠近。遂令邊雁轉怕人，絕域何由達方寸。
---
劉商·胡笳十八拍，第二拍 (三十六首之二十)
詩題：胡笳十八拍，第二拍
篇目：三十六首之二十
朝代：唐
作者：劉商
卷別：卷五十九：琴曲歌詞三
詩文：馬上將余向絕域，厭生求死死不得。戎羯腥膻豈是人，豺狼喜怒難姑息。行盡天山足霜霰，風土蕭條近胡國。萬里重陰鳥不飛，寒沙莽莽無南北。
---
劉商·胡笳十八拍，第五拍 (三十六首之二十三)
詩題：胡笳十八拍，第五拍
篇目：三十六首之二十三
朝代：唐
作者：劉商
卷別：卷五十九：琴曲歌詞三
詩文：水頭宿兮草頭坐，風吹漢地衣裳破。羊脂沐髮長不梳，羔子皮裘領仍左。狐襟貉袖腥復膻，晝披行兮夜披臥。氈帳時移無定居，日月長兮不可過。
---
劉商·胡笳十八拍，第八拍 (三十六首之二十六)
詩題：胡笳十八拍，第八拍
篇目：三十六首之二十六
朝代：唐
作者：劉商
卷別：卷五十九：琴曲歌詞三
詩文：憶昔私家恣嬌小，遠取珍禽學馴擾。如今淪棄念故鄉，悔不當初放林表。朔風蕭蕭寒日暮，星河寥落胡天曉。旦夕思歸不得歸，愁心想似籠中鳥。
---
劉商·胡笳十八拍，第六拍 (三十六首之二十四)
詩題：胡笳十八拍，第六拍
篇目：三十六首之二十四
朝代：唐
作者：劉商
卷別：卷五十九：琴曲歌詞三
詩文：怪得春光不來久，胡中風土無花柳。天翻地覆誰得知，如今正南看北斗。姓名音信兩不通，終日經年常閉口。是非取與在指撝，言語傳情不如手。
---
劉商·胡笳十八拍，第十一拍 (三十六首之二十九)
詩題：胡笳十八拍，第十一拍
篇目：三十六首之二十九
朝代：唐
作者：劉商
卷別：卷五十九：琴曲歌詞三
詩文：日來月往相催遷，迢迢星歲欲周天。無冬無夏臥霜霰，水凍草枯為一年。漢家甲子有正朔，絕域三光空自懸。幾回鴻雁來又去，腸斷蟾蜍虧複圓。
---
劉商·胡笳十八拍，第十七拍 (三十六首之三十五)
詩題：胡笳十八拍，第十七拍
篇目：三十六首之三十五
朝代：唐
作者：劉商
卷別：卷五十九：琴曲歌詞三
詩文：行盡胡天千萬裏，唯見黃沙白雲起。馬飢跑雪銜草根，人渴敲冰飲流水。燕山彷彿辨烽戍，鼙鼓如聞漢家壘。努力前程是帝鄉，生前免向胡中死。
---
劉商·胡笳十八拍，第十三拍 (三十六首之三十一)
詩題：胡笳十八拍，第十三拍
篇目：三十六首之三十一
朝代：唐
作者：劉商
卷別：卷五十九：琴曲歌詞三
詩文：童稚牽衣雙在側，將來不可留又憶。還鄉惜別兩難分，寧棄胡兒歸舊國。山川萬里復邊戍，背面無由得消息。淚痕滿面對殘陽，終日依依向南北。
---
劉商·胡笳十八拍，第十二拍 (三十六首之三十)
詩題：胡笳十八拍，第十二拍
篇目：三十六首之三十
朝代：唐
作者：劉商
卷別：卷五十九：琴曲歌詞三
詩文：破瓶落井空永沈，故鄉望斷無歸心。寧知遠使問姓名，漢語泠泠傳好音。夢魂幾度到鄉國，覺後翻成哀怨深。如今果是夢中事，喜過悲來情不任。
---
劉商·胡笳十八拍，第十五拍 (三十六首之三十三)
詩題：胡笳十八拍，第十五拍
篇目：三十六首之三十三
朝代：唐
作者：劉商
卷別：卷五十九：琴曲歌詞三
詩文：嘆息襟懷無定分，當時怨來歸又恨。不知愁怨情若何，似有鋒鋩擾方寸。悲歡並行情未快，心意相尤自相問。不緣生得天屬親，豈向仇讎結恩信。
---
劉商·胡笳十八拍，第十八拍 (三十六首之三十六)
詩題：胡笳十八拍，第十八拍
篇目：三十六首之三十六
朝代：唐
作者：劉商
卷別：卷五十九：琴曲歌詞三
詩文：歸來故鄉見親族，田園半蕪春草綠。明燭重然煨燼灰，寒泉更洗沈泥玉。載持巾櫛禮儀好，一弄絲桐生死足。出入關山十二年，哀情盡在胡笳曲。
---
劉商·胡笳十八拍，第十六拍 (三十六首之三十四)
詩題：胡笳十八拍，第十六拍
篇目：三十六首之三十四
朝代：唐
作者：劉商
卷別：卷五十九：琴曲歌詞三
詩文：去時只覺天蒼蒼，歸日始知胡地長。重陰白日落何處，秋雁所向應南方。平沙四顧自迷惑，遠近悠悠隨雁行。征途未盡馬蹄盡，不見行人邊草黃。
---
劉商·胡笳十八拍，第十四拍 (三十六首之三十二)
詩題：胡笳十八拍，第十四拍
篇目：三十六首之三十二
朝代：唐
作者：劉商
卷別：卷五十九：琴曲歌詞三
詩文：莫以胡兒可羞恥，恩情亦各言其子。手中十指有長短，截之痛惜皆相似。還鄉豈不見親族，念此飄零隔生死。南風萬里吹我心，心亦隨風渡遼水。
---
劉商·胡笳十八拍，第十拍 (三十六首之二十八)
詩題：胡笳十八拍，第十拍
篇目：三十六首之二十八
朝代：唐
作者：劉商
卷別：卷五十九：琴曲歌詞三
詩文：恨凌辱兮惡腥膻，憎胡地兮怨胡天。生得胡兒欲棄捐，及生母子情宛然。貌殊語異憎還愛，心中不覺常相牽。朝朝暮暮在眼前，腹生手養寧不憐。
---
劉商·胡笳十八拍，第四拍 (三十六首之二十二)
詩題：胡笳十八拍，第四拍
篇目：三十六首之二十二
朝代：唐
作者：劉商
卷別：卷五十九：琴曲歌詞三
詩文：山川路長誰記得，何處天涯是鄉國。自從驚怖少精神，不覺風霜損顏色。夜中歸夢來又去，朦朧豈解傳消息。漫漫胡天叫不聞，明明漢月應相識。
---
劉商·銅雀妓 (平調曲二，四十五首之二十二)
詩題：銅雀妓
篇目：平調曲二，四十五首之二十二
朝代：唐
作者：劉商
卷別：卷三十一：相和歌辭六
詩文：魏主矜蛾眉，美人美於玉。高臺無晝夜，歌舞竟未足。盛色如轉圜，夕陽落深谷【夕陽落空谷】。仍今身歿後，尚足平生慾。紅粉橫淚痕，調絃空向屋。舉頭君不在，唯見西陵木。玉輦豈再來，嬌鬟為誰綠？那堪秋風裏，更舞陽春曲！曲終情不勝【曲罷情不勝】，闌干向西哭。臺邊生野草，來去胸羅縠。況復陵寢間，雙雙見麋鹿。
---
劉妙容·宛轉歌，二首之一 (四十四首之五)
詩題：宛轉歌，二首之一
篇目：四十四首之五
朝代：晉
作者：劉妙容
卷別：卷六十：琴曲歌辭四
詩題解：一曰《神女宛轉歌》。《續齊諧記》曰：「晉有王敬伯者，會稽餘姚人。少好學，善鼓琴。年十八，仕於東宮，為衛佐。休假還鄉，過吳，維舟中渚。登亭望月，悵然有懷，乃倚琴歌《泫露》之詩。俄聞戶外有嗟賞聲，見一女子，雅有容色，謂敬伯曰：『女郎悅君之琴，願共撫之。』敬伯許焉。既而女郎至，姿質婉麗，綽有餘態，從以二少女，一則向先至者。女郎乃撫琴揮弦，調韻哀雅，類今之登歌，曰：『古所謂《楚明君》也，唯嵇叔夜能為此聲，自茲已來，傳習數人而已。』復鼓琴，歌《遲風》之詞，因嘆息久之。乃命大婢酌酒，小婢彈箜篌，作《宛轉歌》。女郎脫頭上金釵，扣琴弦而和之，意韻繁諧，歌凡八曲。敬伯唯憶二曲。將去，留錦臥具、繡香囊，并佩一雙，以遺敬伯。敬伯報以牙火籠、玉琴軫。女郎悵然不忍別，且曰：『深閨獨處，十有六年矣。邂逅旅館，盡平生之志，蓋冥契，非人事也。』言竟便去。敬伯船至虎牢戍，吳令劉惠明者，有愛女早世，舟中亡臥具，於敬伯船獲焉。敬伯具以告，果於帳中得火籠、琴軫。女郎名妙容，字雅華，大婢名春條，年二十許，小婢名桃枝，年十五，皆善彈箜篌及《宛轉歌》，相繼俱卒。」唐李端又有《王敬伯歌》，亦出於此。
詩文：月既明，西軒琴復清。寸心斗酒爭芳夜，千秋萬歲同一情。歌宛轉，宛轉淒以哀。願為星與漢，光影共徘徊。
---
劉妙容·宛轉歌，二首之二 (四十四首之六)
詩題：宛轉歌，二首之二
篇目：四十四首之六
朝代：晉
作者：劉妙容
卷別：卷六十：琴曲歌辭四
詩題解：一曰《神女宛轉歌》。《續齊諧記》曰：「晉有王敬伯者，會稽餘姚人。少好學，善鼓琴。年十八，仕於東宮，為衛佐。休假還鄉，過吳，維舟中渚。登亭望月，悵然有懷，乃倚琴歌《泫露》之詩。俄聞戶外有嗟賞聲，見一女子，雅有容色，謂敬伯曰：『女郎悅君之琴，願共撫之。』敬伯許焉。既而女郎至，姿質婉麗，綽有餘態，從以二少女，一則向先至者。女郎乃撫琴揮弦，調韻哀雅，類今之登歌，曰：『古所謂《楚明君》也，唯嵇叔夜能為此聲，自茲已來，傳習數人而已。』復鼓琴，歌《遲風》之詞，因嘆息久之。乃命大婢酌酒，小婢彈箜篌，作《宛轉歌》。女郎脫頭上金釵，扣琴弦而和之，意韻繁諧，歌凡八曲。敬伯唯憶二曲。將去，留錦臥具、繡香囊，并佩一雙，以遺敬伯。敬伯報以牙火籠、玉琴軫。女郎悵然不忍別，且曰：『深閨獨處，十有六年矣。邂逅旅館，盡平生之志，蓋冥契，非人事也。』言竟便去。敬伯船至虎牢戍，吳令劉惠明者，有愛女早世，舟中亡臥具，於敬伯船獲焉。敬伯具以告，果於帳中得火籠、琴軫。女郎名妙容，字雅華，大婢名春條，年二十許，小婢名桃枝，年十五，皆善彈箜篌及《宛轉歌》，相繼俱卒。」唐李端又有《王敬伯歌》，亦出於此。
詩文：悲且傷，參差淚成行【參差淚幾行】。低紅掩翠方無色，金徽玉軫為誰鏘。歌宛轉，宛轉情復悲。願為煙與霧，氛氳對容姿。
---
劉威孝·東西門行 (瑟調曲二，三十六首之二十九)
詩題：東西門行
篇目：瑟調曲二，三十六首之二十九
朝代：南朝梁
作者：劉威孝
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《東西門行》今不歌。」
詩文：廣津寒欲歇，聯檣密纜收。天高匝近岫，江闊少方舟。餞淚留神眷，離欷切私儔。佇變齊兒俗，當傳楚獻囚。徒然頒並命，祗惡思如抽。
---
劉子玄·安和 (唐儀坤廟樂章，十二首之十)
詩題：安和
篇目：唐儀坤廟樂章，十二首之十
朝代：唐
作者：劉子玄
卷別：卷十一：郊廟歌辭十一
詩序：武舞
詩文：妙算申帷幄，神謀出廟庭。兩階文物備，《七德》武功成。校獵長楊苑，屯軍細柳營。將軍獻凱入，歌舞溢重城。
---
劉孝儀·從軍行 (平調曲三，四十五首之三十七)
詩題：從軍行
篇目：平調曲三，四十五首之三十七
朝代：南朝梁
作者：劉孝儀
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：冠軍親挾射，長平自合圍。木落彫弓燥，氣秋征馬肥。賢王皆屈膝，幕府復申威。何謂從軍樂，往返速如飛。
---
劉孝勝·升天行 (八首之五)
詩題：升天行
篇目：八首之五
朝代：南朝梁
作者：劉孝勝
卷別：卷六十三：雜曲歌辭三
詩題解：《樂府解題》曰：「《升天行》，曹植云：『日月何時留。』鮑照云：『家世宅關輔。』曹植又有《上仙籙》與《神游》《五遊》《龍欲升天》等篇，皆傷人世不永，俗情險艱，當求神仙，翱翔六合之外，與《飛龍》《仙人》《遠遊篇》《前緩聲歌》同意。」按《龍欲升天》，即《當牆欲高行》也。
詩文：堯攀已徒說，湯捫亦妄陳。欲訪青雲侶，正遇丹丘人。少翁俱仕漢，韓終苦入秦。汾陰觀化鼎，瀛洲宴羽人。廣成參日月，方朔問星辰。驚祠伐楚樹，射藥戰江神。閶闔皆曾倚，太一豈難親。趙簡猶聞樂，周儲固上賓。秦皇多忌害，元朔少寬仁。終無良有以，非關德不鄰。
---
劉孝勝·妾薄命 (三十三首之十八)
詩題：妾薄命
篇目：三十三首之十八
朝代：南朝梁
作者：劉孝勝
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：馮姜朝汲遠，徐吾夜火窮。舊井長逢幕，鄰燈欲未通。五逐無來娉，三娶盡凶終。離災陽祿觀，就廢昭臺宮。乘屯跡雖淑，應戚理恆同。復傳蘇國婦，故愛在房櫳。愁眉歇巧黛，啼妝落豔紅。織書凌竇錦，敏誦軼繁弓。離劍行當合，春床勿怨空。
---
劉孝勝·武溪深行 (四十八首之十四)
詩題：武溪深行
篇目：四十八首之十四
朝代：南朝梁
作者：劉孝勝
卷別：卷七十四：雜曲歌辭十四
詩題解：一曰《武陵深行》。崔豹《古今註》曰：「《武溪深》，馬援南征之所作也。援門生爰寄生善吹笛，援作歌，令寄生吹笛以和之。名曰《武溪深》。」
詩文：武溪深不測，水安舟復輕。暫侶莊生釣，還滯鄂君行。櫂歌爭後發，噪鼓逐前征。秦上山川險，黔中木石并。林壑秋籟急，猿哀夜月明。澄源本千仞，回峰忽萬縈。昭潭讓無底，太華推削成。日落野通氣，目極悵餘情。下流曾不濁，長邁寂無聲。羞學滄浪水，濯足復濯纓。
---
劉孝威·公無渡河 (相和六引，十七首之二)
詩題：公無渡河
篇目：相和六引，十七首之二
朝代：南朝梁
作者：劉孝威
卷別：卷二十六：相和歌辭一
詩文：請公無渡河，河廣風威厲。檣偃落金烏，舟傾沒犀枻。紺蓋空嚴祀，白馬徒牲祭。銜石傷寡心，崩城掩孀袂。劍飛猶共水，魂沈理俱逝。君為川后臣，妾作姜
---
劉孝威·半渡溪 (四十八首之十五)
詩題：半渡溪
篇目：四十八首之十五
朝代：南朝梁
作者：劉孝威
卷別：卷七十四：雜曲歌辭十四
詩題解：《樂府解題》曰：「《半渡溪》，言戰而半涉溪水見迫，所言皆嶺南地里，與《武溪深》相類。」梁元帝又有《半路溪》，則言相逢隔溪，已識行步，辭旨與此全殊。
詩文：本廁偏伍伴，一戰殄凶渠。制賜文犀節，驛報紫泥書。入營陳御蓋，還家乘紫車。皇恩空以重【皇恩知己重】，丹心恨不紓。渡瀘且不畏，凌溪嗟有餘。
---
劉孝威·塘上行苦辛篇 (清調曲三，四十八首之四十三)
詩題：塘上行苦辛篇
篇目：清調曲三，四十八首之四十三
朝代：南朝梁
作者：劉孝威
卷別：卷三十五：相和歌辭十
詩文：蒲生伊何陳，曲中多苦辛。黃金坐銷鑠，白玉遂淄磷。裂衣工毀嫡，掩袖切讒新。嫌成跡易已，愛去理難申。秦雲猶變色，魯日尚迴輪。妾歌已唱斷，君心終未親。
---
劉孝威·妾薄命 (三十三首之十七)
詩題：妾薄命
篇目：三十三首之十七
朝代：南朝梁
作者：劉孝威
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：去年從越障，今歲歿胡庭。嚴霜封碣石，驚沙暗井陘。玉簪久落鬢，羅衣長掛屏。浴蠶思漆水，挑桑憶鄭坰。寄書朝鮮吏，留釧武安亭。的言戎夏隔，但念心契冥。不見豐城劍，千祀復同形。
---
劉孝威·思歸引 (四十七首之二)
詩題：思歸引
篇目：四十七首之二
朝代：南朝梁
作者：劉孝威
卷別：卷五十八：琴曲歌辭二
詩題解：一曰《離拘操》。《琴操》曰：「衛有賢女，邵王聞其賢而請聘之，未至而王薨。太子曰：『吾聞齊桓公得衛姬而霸，今衛女賢，欲留之。』大夫曰：『不可。若賢必不我聽，若聽必不賢，不可取也。』太子遂留之，果不聽。拘於深宮，思歸不得，遂援琴而作歌，曲終，縊而死。」晉石崇《思歸引序》曰：「崇少有大志，晚節更樂放逸。因覽樂篇有《思歸引》，古曲有弦無歌，乃作樂辭。」但思歸河陽別業，與琴操異也。《樂府解題》曰：「若梁劉孝威『胡地憑良馬』，備言思歸之狀而已。」按謝希逸《琴論》曰：「箕子作《離拘操》。」不言衛女作，未知孰是。
詩文：胡地憑良馬，懷驕負漢恩。甘泉烽火入，回中宮室燔。錦車勞遠駕，繡方疲屢奔。貳師已喪律，都尉亦銷魂。龍堆求援急，孤塞請先屯。櫪下驅雙駿，腰邊帶兩鞬。乘障無期限，思歸安可論【思歸安可言】。
---
劉孝威·怨詩 (楚調曲上，三十六首之三十三)
詩題：怨詩
篇目：楚調曲上，三十六首之三十三
朝代：南朝梁
作者：劉孝威
卷別：卷四十一：相和歌辭十六
詩文：退寵辭金屋，見譴斥甘泉。枕席秋風起，房櫳明月懸。燭避窗中影，香迴爐上煙。丹庭斜草逕，素壁點苔錢。歌起蒲生曲，樂奏下山弦。新聲昔廣宴，餘杯今自傳。王嬙向絕漠，宗女入祁連。雁書猶未返，角馬無歸年。昭臺省媵御，曾坂無棄捐。後薪隨復積？前魚誰復憐。
---
劉孝威·愛妾換馬 (二十六首之二十二)
詩題：愛妾換馬
篇目：二十六首之二十二
朝代：南朝梁
作者：劉孝威
卷別：卷七十三：雜曲歌辭十三
詩題解：《樂府解題》曰：「《愛妾換馬》，舊說淮南王所作，疑淮南王即劉安也。」古辭今不傳。
詩文：驄馬出樓蘭，一步九盤桓。小史贖金絡，良工送玉鞍。龍驂來甚易，烏孫去實難。麟膠妾猶有，請為急弦彈。
---
劉孝威·拂舞歌，八首之六：小臨海 (雜舞三，二十五首之十二)
詩題：拂舞歌，八首之六：小臨海
篇目：雜舞三，二十五首之十二
朝代：南朝梁
作者：劉孝威
卷別：卷五十五：舞曲歌辭四
詩文：碣石望山海，留連降尊極。秦帝枉鉤陳，漢家增禮飾。石橋終不成，桑田竟難測。蜃氣遠生樓，鮫人近潛織。空勞帝女填，詎動波神色。
---
劉孝威·採蓮曲 (江南弄中，三十四首之六)
詩題：採蓮曲
篇目：江南弄中，三十四首之六
朝代：南朝梁
作者：劉孝威
卷別：卷五十：清商曲辭七
詩文：金槳木蘭船，戲採江南蓮。蓮香隔蒲渡，荷葉滿江鮮。房垂易入手，柄曲自臨盤。露花時濕釧，風莖乍拂鈿。
---
劉孝威·東飛伯勞歌 (三十三首之十)
詩題：東飛伯勞歌
篇目：三十三首之十
朝代：南朝梁
作者：劉孝威
卷別：卷六十八：雜曲歌辭八
詩文：雙棲翡翠兩鴛鴦，巫雲洛月乍相望。誰家妖冶折花枝，衫長釧動任風吹。金鋪玉鎖瑠璃扉，花鈿寶鏡織成衣。美人年幾可十餘，含羞騁笑斂風裾。珠丸出彈不可追，空留可憐持與誰。
---
劉孝威·烏生八九子 (相和曲下，五十三首之六)
詩題：烏生八九子
篇目：相和曲下，五十三首之六
朝代：南朝梁
作者：劉孝威
卷別：卷二十八：相和歌辭三
詩文：城上烏，一年生九雛。枝輕巢本狹，風多葉早枯。氄毛不自暖，張翼強相呼。金柝嚴兮翠樓肅，蜃壁光兮椒泥馥。虞機衡網不得施，鷹鷙隼搏無由逐。永願共棲曾氏冠，同瑞周王屋。莫啼城上寒，猶賢野間宿。羽成翮備各西東，丁年賦命有窮通。不見高飛帝輦側，遠託日輪中【遠託日輪終】。尚逢王吉箭，猶嬰夏羿弓。豈如變彩救燕質，入夢祚昭公。留聲表師退，集幕示營空。靈臺已鑄像，流蘇時候風。
---
劉孝威·結客少年場行 (六十三首之二)
詩題：結客少年場行
篇目：六十三首之二
朝代：南朝梁
作者：劉孝威
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：少年本六郡，遨遊遍五都。插腰銅匕首，障日錦塗蘇。鷙羽裝銀鏑，犀膠飾象弧。近發連雙兔，高彎落九烏。邊城多警急，節使滿郊衢。居延箭箙盡，疏勒井泉枯。正蒙都護接，何由憚險途。千金募惡少，一麾擒骨都。勇餘聊蹙鞠，戰罷戲投壺。昔為北方將，今為南面孤。邦君行負弩，縣令且前驅。
---
劉孝威·蜀道難，二首之一 (瑟調曲五，四十四首之十七)
詩題：蜀道難，二首之一
篇目：瑟調曲五，四十四首之十七
朝代：南朝梁
作者：劉孝威
卷別：卷四十：相和歌辭十五
詩題解：《古今樂錄》曰：「王僧虔《技錄》有《蜀道難行》，今不歌。」《樂府解題》曰：「《蜀道難》備言銅梁玉壘之阻，與《蜀國絃》頗同。」《尚書談錄》曰：「李白作《蜀道難》，以罪嚴武。後陸暢謁韋南康皋於蜀郡，感韋之遇，遂反其詞作《蜀道易》云：『蜀道易，易於履平地。』」按銅梁玉壘在蜀郡西南，今永康是也。非入蜀道，失之遠矣。
詩文：玉壘高無極，銅梁不可攀。雙流逆巇道，九坂澀陽關。鄧侯束馬去，王生斂轡還。懼身充叱馭，奉玉若猶慳。
---
劉孝威·蜀道難，二首之二 (瑟調曲五，四十四首之十八)
詩題：蜀道難，二首之二
篇目：瑟調曲五，四十四首之十八
朝代：南朝梁
作者：劉孝威
卷別：卷四十：相和歌辭十五
詩題解：《古今樂錄》曰：「王僧虔《技錄》有《蜀道難行》，今不歌。」《樂府解題》曰：「《蜀道難》備言銅梁玉壘之阻，與《蜀國絃》頗同。」《尚書談錄》曰：「李白作《蜀道難》，以罪嚴武。後陸暢謁韋南康皋於蜀郡，感韋之遇，遂反其詞作《蜀道易》云：『蜀道易，易於履平地。』」按銅梁玉壘在蜀郡西南，今永康是也。非入蜀道，失之遠矣。
詩文：嵎山金碧有光輝，遷停車馬正輕肥。彌思王褒擁節去，復憶相如乘傳歸。君平子雲寂不嗣，江漢英靈已信稀。
---
劉孝威·行幸甘泉宮 (歌辭二，四十七首之三十五)
詩題：行幸甘泉宮
篇目：歌辭二，四十七首之三十五
朝代：南朝梁
作者：劉孝威
卷別：卷八十四：雜歌謠辭二
詩題解：《漢書》曰：「武帝太始三年正月，行幸甘泉宮。成帝永始四年正月，行幸甘泉。」揚雄《甘泉賦》曰：「乃命群僚歷吉日，協靈辰，星陳而天行。乘輿登夫鳳皇兮而翳華芝，駟蒼螭兮六素虯。」劉歆《甘泉宮賦》曰：「軼凌陰之地室，過陽谷之秋城。回天門而鳳舉，躡黃帝之明庭。冠高山而為居，乘崑崙而為宮。」王褒《甘泉宮頌》曰：「甘泉山，天下顯敞之名處也。前接大荊，後臨北極，左撫仁鄉，右望素域。其為宮室也，仍嶻嶭而為觀，攘抗岸以為階。覽除閣之麗美，覺堂殿之巍巍。」按劉孝威歌辭云「避暑甘泉宮」，蓋與《上之回》同意。
詩文：漢家迎夏畢，避暑甘泉宮。機車鳴里鼓，駟馬駕相風。校尉烏丸騎，待制樓煩弓。後旌遊五柞，前笳度九嵕。才人豹尾內，御酒屬車中。輦回百子閣，扇動七輪風。鳴鍾休衛士，披圖召後宮。材官促校獵，秋來戲射熊【涼秋戲射熊】。
---
劉孝威·行行遊且獵篇 (三十一首之二十一)
詩題：行行遊且獵篇
篇目：三十一首之二十一
朝代：南朝梁
作者：劉孝威
卷別：卷六十七：雜曲歌辭七
詩文：之罘講射所，上林娛獵場。選徒驕楚客，詔狩誇胡王。罕車已戒道，風烏復啟行。佽飛具罾繳，材官命蹶張。高罝掩月兔，勁矢射天狼。蹠地不遑免，排虛豈及翔。日暮鉤陳轉，風清鐃吹揚。歸來宴平樂，寧肯滯禽荒。
---
劉孝威·隴頭水 (漢橫吹曲一，四十四首之六)
詩題：隴頭水
篇目：漢橫吹曲一，四十四首之六
朝代：南朝梁
作者：劉孝威
卷別：卷二十一：橫吹曲辭一
詩文：從軍戍隴頭，隴水帶沙流。時觀胡騎飲，常為漢國羞。釁妻成兩劍，殺子祀雙鉤。頓取樓蘭頸，就解郅支裘。勿令如李廣【勿令如李牧】，功遂不封侯。
---
劉孝威·雀乳空井中 (三十三首之三十三)
詩題：雀乳空井中
篇目：三十三首之三十三
朝代：南朝梁
作者：劉孝威
卷別：卷六十八：雜曲歌辭八
詩題解：晉傅玄詩曰：「鵲巢丘城側，雀乳空井中。居不附龍鳳，常畏蛇與蟲。依賢義不恐，近暴自當窮。」《雀乳空井中》蓋出於此。
詩文：遠去條支國，心知漢德優。聊棲丞相府，過令黃霸羞。挾子須閒地，空井共尋求。轆轤絲綆絕，桔槔冬蘚周。將憐羽翼長，誰辭各背遊。
---
劉孝威·雞鳴篇 (相和曲下，五十三首之二)
詩題：雞鳴篇
篇目：相和曲下，五十三首之二
朝代：南朝梁
作者：劉孝威
卷別：卷二十八：相和歌辭三
詩文：塒雞識將曙，長鳴高樹巔。啄葉疑彰羽，排花強欲前。意氣多驚舉，飄颺獨無侶。陳思助鬥協狸膏，郈昭妒敵安金距。丹山可愛有鳳凰，金門飛舞有鴛鴦。何如五德美，豈勝千里翔。
---
劉孝威·驄馬 (漢橫吹曲四，五十三首之二十九)
詩題：驄馬
篇目：漢橫吹曲四，五十三首之二十九
朝代：南朝梁
作者：劉孝威
卷別：卷二十四：橫吹曲辭四
詩題解：一曰《驄馬驅》，皆言關塞征役之事。
詩文：十五宦期門，二十屯邊徼。犀羈玉鏤鞍，寶刀金錯鞘。一隨驄馬驅，分受青蠅弔。且令都護知，願被將軍照。誓使氈衣鄉，掃地無遺噍。
---
劉孝威·驄馬驅 (漢橫吹曲四，五十三首之三十四)
詩題：驄馬驅
篇目：漢橫吹曲四，五十三首之三十四
朝代：南朝梁
作者：劉孝威
卷別：卷二十四：橫吹曲辭四
詩文：翩翩驄馬驅，橫行復斜趨。先救遼城危，後拂燕山霧。風傷易水湄，日入隴西樹。未得報君恩，聯翩終不住。
---
劉孝威·鬥雞篇 (三十三首之十六)
詩題：鬥雞篇
篇目：三十三首之十六
朝代：南朝梁
作者：劉孝威
卷別：卷六十四：雜曲歌辭四
詩題解：《春秋左氏傳》曰：「季、郈之雞鬥，季氏介其雞，郈氏為之金距。」杜預云：「擣芥子播其羽也。或曰：以膠沙播之為介雞。」《鄴都故事》曰：「魏明帝大和中，築鬥雞臺。趙王石虎亦以芥羽漆砂；鬥雞于此。故曹植詩云，『鬥雞東郊道，走馬長楸間』是也。」
詩文：丹雞翠翼張，妒敵復專場。翅中含芥粉，距外耀金芒。氣逾上黨列，名愧下韝良。祭橋愁魏后，食跖忌齊王。願賜淮南藥，一使雲間翔。
---
劉孝標·出塞 (漢橫吹曲一，四十四首之三十)
詩題：出塞
篇目：漢橫吹曲一，四十四首之三十
朝代：南朝梁
作者：劉孝標
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：薊門秋氣清，飛將出長城。絕漠衝風急，交河夜月明。陷敵摐金鼓，摧鋒揚旆旌。去去無終極，日暮動邊聲。
---
劉孝綽·三婦豔詩 (清調曲三，四十八首之十九)
詩題：三婦豔詩
篇目：清調曲三，四十八首之十九
朝代：南朝梁
作者：劉孝綽
卷別：卷三十五：相和歌辭十
詩文：大婦縫羅裙，中婦料繡文。唯餘最小婦，窈窕舞昭君。丈人慎勿去，聽我駐浮雲。
---
劉孝綽·櫂歌行 (瑟調曲五，四十四首之二十八)
詩題：櫂歌行
篇目：瑟調曲五，四十四首之二十八
朝代：南朝梁
作者：劉孝綽
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：日暮楚江上，江深風復生。所思竟何在，相望徒盈盈。舟子行催櫂，無所喝流聲。
---
劉孝綽·烏夜啼 (西曲歌上，二十六首之十五)
詩題：烏夜啼
篇目：西曲歌上，二十六首之十五
朝代：南朝梁
作者：劉孝綽
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：鵾弦且輟弄，鶴操暫停徽。別有啼烏曲，東西相背飛【東西各自飛】。倡人怨獨守，蕩子遊未歸。忽聞生離曲，長夜泣羅衣。
---
劉孝綽·班婕妤 (楚調曲下，四十一首之三)
詩題：班婕妤
篇目：楚調曲下，四十一首之三
朝代：南朝梁
作者：劉孝綽
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：應門寂已閉，非復後庭時。況在青春日，萋萋綠草滋。妾身似秋扇，君恩絕履綦，詎憶遊輕輦，從今賤妾辭。
---
劉孝綽·釣竿篇 (漢鐃歌中，二十八首之二十五)
詩題：釣竿篇
篇目：漢鐃歌中，二十八首之二十五
朝代：南朝梁
作者：劉孝綽
卷別：卷十八：鼓吹曲辭三
詩文：釣舟畫采鷁，漁子服冰紈。金轄茱萸網，銀鉤翡翠竿。斂橈隨水脈，急槳渡江湍。湍長自不辭，前浦有佳期。船交棹影合，浦深魚出遲。荷根時觸餌，菱芒乍罥絲。蓮渡江南手，衣渝京兆眉。垂竿自來樂，誰能為太師。
---
劉孝綽·銅雀妓 (平調曲二，四十五首之十三)
詩題：銅雀妓
篇目：平調曲二，四十五首之十三
朝代：南朝梁
作者：劉孝綽
卷別：卷三十一：相和歌辭六
詩文：雀臺三五日，歌吹似佳期。定對西陵晚，松風飄素帷。危絃斷更接，心傷於此時。何言留客袂，翻掩望陵悲。
---
劉孺·相逢狹路間 (清調曲二，二十八首之二十六)
詩題：相逢狹路間
篇目：清調曲二，二十八首之二十六
朝代：南朝梁
作者：劉孺
卷別：卷三十四：相和歌辭九
詩文：送君追遐路，路狹曖朝雰。三危上蔽日，九折杳連雲。枝交幰不見，聽靜吹纔聞。豈伊嘆道遠，亦迺泣塗分。況茲別親愛，情念切離群。
---
劉希夷·入塞 (漢橫吹曲二，五十九首之二十八)
詩題：入塞
篇目：漢橫吹曲二，五十九首之二十八
朝代：唐
作者：劉希夷
卷別：卷二十二：橫吹曲辭二
詩文：將軍陷虜圍，邊務息戎機。霜雪交河盡，旌旗入塞飛。曉光隨馬度，春色伴人歸。課績朝明主，臨軒拜武威。
---
劉希夷·公子行 (樂府雜題一，四十三首之八)
詩題：公子行
篇目：樂府雜題一，四十三首之八
朝代：唐
作者：劉希夷
卷別：卷九十：新樂府辭一
詩文：天津橋下陽春水，天津橋上繁華子。馬聲迴合青雲外，人影搖揚綠波裏。綠波清迥玉為砂，青雲離披錦作霞。可憐楊柳傷心樹，可憐桃李斷腸花。此日遨遊邀美女，此時歌舞入倡家。倡家美女鬱金香，飛去飛來公子傍。的的珠簾白日映，娥娥玉顏紅粉妝。花際徘徊雙蛺蝶，池邊顧步兩鴛鴦。傾國傾城漢武帝，為雲為雨楚襄王。古來容光人所羨，況復今日遙相見。願作輕羅著細腰，願為明鏡分嬌面。與君相向轉相親，與君雙棲共一身。願作貞松千歲古，誰論芳槿一朝新。百年同謝西山日，千秋萬古北邙塵。
---
劉希夷·將軍行 (樂府雜題一，四十三首之十九)
詩題：將軍行
篇目：樂府雜題一，四十三首之十九
朝代：唐
作者：劉希夷
卷別：卷九十：新樂府辭一
詩文：將軍闢轅門，耿介當風立。諸將欲言事，逡巡不敢入。劍氣射雲天，鼓聲振原隰。黃塵塞路起，走馬追兵急。彎弓從此去，飛箭如雨集。截圍一百重，斬首五千級。代馬流血死，胡人抱鞍泣。古來養甲兵，有事常討襲。乘我廟堂運，坐使干戈戢。獻凱歸京都，軍容何翕習。
---
劉希夷·從軍行 (平調曲四，五十八首之四)
詩題：從軍行
篇目：平調曲四，五十八首之四
朝代：唐
作者：劉希夷
卷別：卷三十三：相和歌辭八
詩文：秋來風瑟瑟，群胡馬行疾。嚴城晝不開，伏兵暗相失。天子廟堂拜，將軍玉門出。紛紛伊洛間，戎馬數千匹。軍門壓黃河，兵氣衝白日。平生懷伏劍，慷慨既投筆。南登漢月孤，北走燕雲密。近取韓彭計，早知孫吳術。丈夫清萬里，誰能掃一室。
---
劉希夷·採桑 (相和曲下，五十三首之三十三)
詩題：採桑
篇目：相和曲下，五十三首之三十三
朝代：唐
作者：劉希夷
卷別：卷二十八：相和歌辭三
詩文：楊柳送行人，青青西入秦。秦家採桑女，樓上不勝春。盈盈灞水曲，步步春芳綠。紅臉耀明珠，絳唇含白玉。回首渭橋東，遙憐樹色同【遙憐春色同】。青絲嬌落日，緗綺弄春風。攜籠長嘆息，逶迤戀春色。看花若有情，倚樹疑無力。薄暮思悠悠，使君南陌頭。相逢不相識，歸去夢青樓。
---
劉希夷·春女行 (樂府雜題一，四十三首之二十五)
詩題：春女行
篇目：樂府雜題一，四十三首之二十五
朝代：唐
作者：劉希夷
卷別：卷九十：新樂府辭一
詩文：春女顏如玉，怨歌陽春曲。巫山春樹紅，沅江春草綠。自憐妖豔姿，妝成獨見時。愁心伴楊柳，春盡亂如絲。目極千里餘，悠悠春江水。遙想玉關人，愁臥金閨裏。尚言春花落，不知秋風起。嬌愛猶未終，悲涼從此始。憶昔楚王宮，玉樓妝粉紅。纖腰弄明月，長袖拂春風。容華委西山，光陰不可還。桑林變東海，富貴今何在！寄言桃李容，胡為閨閣重。但看楚王墓，唯有數株松。
---
劉希夷·江南曲，八首之一 (相和曲上，三十六首之十四)
詩題：江南曲，八首之一
篇目：相和曲上，三十六首之十四
朝代：唐
作者：劉希夷
卷別：卷二十六：相和歌辭一
詩文：暮宿南洲草，晨行北岸林。日懸滄海闊，水隔洞庭深。煙景無留意，風波有異潯。歲遊難極目，春戲易為心。朝夕無榮遇，芳菲已滿襟。
---
劉希夷·江南曲，八首之七 (相和曲上，三十六首之二十)
詩題：江南曲，八首之七
篇目：相和曲上，三十六首之二十
朝代：唐
作者：劉希夷
卷別：卷二十六：相和歌辭一
詩文：北堂紅草盛蘴茸，南湖碧水照芙蓉。朝游暮起金花盡，漸覺羅裳珠露濃。自惜妍華三五歲，已嘆關山千萬重。人情一去無還日，欲贈懷芳怨不逢。
---
劉希夷·江南曲，八首之三 (相和曲上，三十六首之十六)
詩題：江南曲，八首之三
篇目：相和曲上，三十六首之十六
朝代：唐
作者：劉希夷
卷別：卷二十六：相和歌辭一
詩文：君為隴西客，妾遇江南春。朝遊含靈果，夕採弄風蘋。果氣時不歇，蘋花日自新。以此江南物，持贈隴西人。空盈萬里懷，欲贈竟無因。
---
劉希夷·江南曲，八首之二 (相和曲上，三十六首之十五)
詩題：江南曲，八首之二
篇目：相和曲上，三十六首之十五
朝代：唐
作者：劉希夷
卷別：卷二十六：相和歌辭一
詩文：豔唱潮初落，江花露未晞。春洲驚翡翠，朱服弄芳菲。畫舫煙中淺，青陽日際微。錦帆衝浪濕，羅袖拂行衣。含情罷所採，相嘆惜流暉。
---
劉希夷·江南曲，八首之五 (相和曲上，三十六首之十八)
詩題：江南曲，八首之五
篇目：相和曲上，三十六首之十八
朝代：唐
作者：劉希夷
卷別：卷二十六：相和歌辭一
詩文：艤舟乘潮去，風帆振草涼。潮平見楚甸，天際望維揚。洄泝經千里，煙波接兩鄉。雲明江嶼出，日照海流長。此中逢歲晏，浦樹落花芳。
---
劉希夷·江南曲，八首之八 (相和曲上，三十六首之二十一)
詩題：江南曲，八首之八
篇目：相和曲上，三十六首之二十一
朝代：唐
作者：劉希夷
卷別：卷二十六：相和歌辭一
詩文：憶昔江南年盛時，平生怨在長洲曲。冠蓋星繁江水上，衝風摽落洞庭淥。落花舞袖紅紛紛，朝霞高閣洗晴雲。誰言此處嬋娟子，珠玉為心以奉君。
---
劉希夷·江南曲，八首之六 (相和曲上，三十六首之十九)
詩題：江南曲，八首之六
篇目：相和曲上，三十六首之十九
朝代：唐
作者：劉希夷
卷別：卷二十六：相和歌辭一
詩文：暮春三月晴，維揚吳楚城。城臨大江氾，迴映洞浦清。晴雲曲金閣，珠樓碧煙裏。月明芳樹群鳥飛，風過長林雜花落。可憐離別誰家子，於此一至情何已。
---
劉希夷·江南曲，八首之四 (相和曲上，三十六首之十七)
詩題：江南曲，八首之四
篇目：相和曲上，三十六首之十七
朝代：唐
作者：劉希夷
卷別：卷二十六：相和歌辭一
詩文：皓如楚江月，靄若吳岫雲。波中自皎鏡，山上亦氤氳。明月留照妾，輕雲持贈君。山川各離散，光氣乃殊分。天涯一為別，江北自相聞。
---
劉希夷·白頭吟 (楚調曲上，三十六首之五)
詩題：白頭吟
篇目：楚調曲上，三十六首之五
朝代：唐
作者：劉希夷
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：洛陽城東桃李花，飛來飛去落誰家？洛陽女兒惜顏色，行逢落花長嘆息。今年花落顏色改，明年花開復誰在？已見松柏摧為薪，更聞桑田變成海。古人無復洛城東，今人還對落花風。年年歲歲花相似，歲歲年年人不同。寄言全盛紅顏子，須憐半死白頭翁。此翁白頭真可憐，伊昔紅顏美少年。公子王孫芳樹下，清歌妙舞落花前。光祿池臺丈錦繡，將軍樓閣畫神仙。一朝臥病無人識，三春行樂在誰邊？宛轉蛾眉能幾時，須臾白髮亂如絲。但看舊來歌舞地，唯有黃昏鳥雀悲。
---
劉弗陵·黃鵠歌 (歌辭二，四十七首之四十六)
詩題：黃鵠歌
篇目：歌辭二，四十七首之四十六
朝代：漢
作者：劉弗陵
卷別：卷八十四：雜歌謠辭二
詩題解：《西京雜記》曰：「始元元年，黃鵠下太液池，帝為此歌。」按清商吳聲曲有黃鵠歌，與此不同。
詩文：黃鵠飛兮下建章，羽肅肅兮行蹌蹌。金為衣兮菊為裳，唼喋荷荇，出入蒹葭。自顧菲薄，愧爾嘉祥。
---
劉彧·宋泰始歌舞曲辭，十二首之一：皇業頌 (雜舞四，四十八首之十三)
詩題：宋泰始歌舞曲辭，十二首之一：皇業頌
篇目：雜舞四，四十八首之十三
朝代：南朝宋
作者：劉彧
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：皇業沿德建，帝運資勳融。胤唐重盛軌，胄楚載休風。堯帝兆深祥，元王衍遐慶。積善傳上業，祚福啟英聖。衰數隨金祿，登曆昌水命。維宋垂光烈，世美流舞詠。
---
劉彧·宋泰始歌舞曲辭，十二首之五：天符頌 (雜舞四，四十八首之十七)
詩題：宋泰始歌舞曲辭，十二首之五：天符頌
篇目：雜舞四，四十八首之十七
朝代：南朝宋
作者：劉彧
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：天符革運，世誕英皇。在館神炫，既壯龍驤。六鍾集表，四緯駢光。於穆配天，永休厥祥。
---
劉彧·宋泰始歌舞曲辭，十二首之六：明德頌 (雜舞四，四十八首之十八)
詩題：宋泰始歌舞曲辭，十二首之六：明德頌
篇目：雜舞四，四十八首之十八
朝代：南朝宋
作者：劉彧
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：明德孚教，幽符麗紀。山鼎見奇，醴液涵祉。鵷雛耀儀，騶虞遊趾。福延億祚，慶流萬祀。
---
劉彧·宋泰始歌舞曲辭，十二首之十一：治兵大雅 (雜舞四，四十八首之二十三)
詩題：宋泰始歌舞曲辭，十二首之十一：治兵大雅
篇目：雜舞四，四十八首之二十三
朝代：南朝宋
作者：劉彧
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：王命治兵，有征無戰。巾拂以淨，醜類革面。王儀振旅。載戢在辰。中虛巾拂，四表靜塵。
---
劉彧·宋泰始歌舞曲辭，十二首之四：通國風 (雜舞四，四十八首之十六)
詩題：宋泰始歌舞曲辭，十二首之四：通國風
篇目：雜舞四，四十八首之十六
朝代：南朝宋
作者：劉彧
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：開寶業，資賢昌。謨明盛，弼諧光。烈武惟略，景王勳，南康華容變政文。猛績爰著有左軍，三王到氏文武贊，丞相作輔屬伊旦。沈柳宗侯皆殄亂。泰始開運超百王，司徒驃騎勳德康。江安謨效殷誠彰，劉沈承規功名揚，慶歸我后祚無疆。
---
劉徹·李夫人歌 (歌辭二，四十七首之二十)
詩題：李夫人歌
篇目：歌辭二，四十七首之二十
朝代：漢
作者：劉徹
卷別：卷八十四：雜歌謠辭二
詩題解：《漢書·外戚傳》曰：「孝武李夫人，本以倡進。初，武帝愛其兄延年。平陽主因言，延年有女弟，帝乃召見之，實妙麗善舞，由是得幸。夫人少而早卒，帝思今不已。方士齊人少翁言能致其神，乃夜張燈燭，設帷帳，陳酒肉。而令帝居他帳，遙望見好女如李夫人之貌，還幄坐而步。又不得就視，帝愈益相思悲感，為作詩，令樂府諸音家弦歌之。」
詩文：是邪非邪？立而望之，偏何姍姍其來遲！
---
劉徹·瓠子歌，二首之一 (歌辭二，四十七首之四十)
詩題：瓠子歌，二首之一
篇目：歌辭二，四十七首之四十
朝代：漢
作者：劉徹
卷別：卷八十四：雜歌謠辭二
詩題解：《史記·河渠書》曰：「漢武帝既封禪，乃使汲仁、郭昌發卒數萬人塞瓠子決河。於是天子已用事萬里沙，還，自臨決河，沈白馬玉璧，令群臣從官自將軍已下皆負薪窴決河。是時東郡以故薪柴少，而下淇園之竹以為楗。天子既臨河決，悼功之不成，乃作歌二章。於是卒塞瓠子，築宮其上，曰宣房宮。」
詩文：瓠子決兮將奈何？浩浩洋洋兮慮殫為河。殫為河兮地不得寧，功無已時兮吾山平。吾山平兮鉅野溢，魚弗鬱兮柏冬日。正道弛兮離常流，蛟龍騁兮方遠遊。歸舊川兮神哉沛，不封禪兮安知外。為我謂河伯兮何不仁，氾濫不止兮愁吾人。齧桑浮兮淮、泗滿，久不反兮水維緩。
---
劉徹·瓠子歌，二首之二 (歌辭二，四十七首之四十一)
詩題：瓠子歌，二首之二
篇目：歌辭二，四十七首之四十一
朝代：漢
作者：劉徹
卷別：卷八十四：雜歌謠辭二
詩題解：《史記·河渠書》曰：「漢武帝既封禪，乃使汲仁、郭昌發卒數萬人塞瓠子決河。於是天子已用事萬里沙，還，自臨決河，沈白馬玉璧，令群臣從官自將軍已下皆負薪窴決河。是時東郡以故薪柴少，而下淇園之竹以為楗。天子既臨河決，悼功之不成，乃作歌二章。於是卒塞瓠子，築宮其上，曰宣房宮。」
詩文：河湯湯兮激潺湲，北渡回兮迅流難。搴長茭兮湛美玉，河伯許兮薪不屬。薪不屬兮衛人罪，燒蕭條兮噫乎何以禦水。隤林竹兮楗石菑，宣防塞兮萬福來。
---
劉徹·秋風辭 (歌辭二，四十七首之十七)
詩題：秋風辭
篇目：歌辭二，四十七首之十七
朝代：漢
作者：劉徹
卷別：卷八十四：雜歌謠辭二
詩題解：《漢武帝故事》曰：「帝行幸河東，祠后土。顧視帝京，忻然中流，與群臣飲讌。帝歡甚，乃自作《秋風辭》。」
詩文：秋風起兮白雲飛，草木黃落兮雁南歸。蘭有秀兮菊有芳，懷佳人兮不能忘。泛樓船兮濟汾河，橫中流兮揚素波。簫鼓鳴兮發櫂歌，歡樂極兮哀情多，少壯幾時兮奈老何。
---
劉慎虛·江南曲 (相和曲上，三十六首之十二)
詩題：江南曲
篇目：相和曲上，三十六首之十二
朝代：唐
作者：劉慎虛
卷別：卷二十六：相和歌辭一
詩文：美人何蕩漾，湖上風月長。玉手欲有贈，徘徊雙鳴璫。歌聲隨綠水，怨色起朝陽。日暮還家望，雲波橫洞房。
---
劉憲·折楊柳 (漢橫吹曲二，五十九首之四十八)
詩題：折楊柳
篇目：漢橫吹曲二，五十九首之四十八
朝代：唐
作者：劉憲
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：沙塞三河道，金閨二月春。碧煙楊柳色，紅粉綺羅人。露葉憐啼臉，風花思舞巾。攀持君不見，為聽曲中新。
---
劉方平·婕妤怨 (楚調曲下，四十一首之十七)
詩題：婕妤怨
篇目：楚調曲下，四十一首之十七
朝代：唐
作者：劉方平
卷別：卷四十三：相和歌辭十八
詩文：夕殿別君王，宮深月似霜。人愁在長信，螢出向昭陽。露裛紅蘭死，秋彫碧樹傷。唯當合歡扇，從此篋中藏。
---
劉方平·宛轉歌，二首之一 (四十四首之十)
詩題：宛轉歌，二首之一
篇目：四十四首之十
朝代：唐
作者：劉方平
卷別：卷六十：琴曲歌辭四
詩題解：一曰《神女宛轉歌》。《續齊諧記》曰：「晉有王敬伯者，會稽餘姚人。少好學，善鼓琴。年十八，仕於東宮，為衛佐。休假還鄉，過吳，維舟中渚。登亭望月，悵然有懷，乃倚琴歌《泫露》之詩。俄聞戶外有嗟賞聲，見一女子，雅有容色，謂敬伯曰：『女郎悅君之琴，願共撫之。』敬伯許焉。既而女郎至，姿質婉麗，綽有餘態，從以二少女，一則向先至者。女郎乃撫琴揮弦，調韻哀雅，類今之登歌，曰：『古所謂《楚明君》也，唯嵇叔夜能為此聲，自茲已來，傳習數人而已。』復鼓琴，歌《遲風》之詞，因嘆息久之。乃命大婢酌酒，小婢彈箜篌，作《宛轉歌》。女郎脫頭上金釵，扣琴弦而和之，意韻繁諧，歌凡八曲。敬伯唯憶二曲。將去，留錦臥具、繡香囊，并佩一雙，以遺敬伯。敬伯報以牙火籠、玉琴軫。女郎悵然不忍別，且曰：『深閨獨處，十有六年矣。邂逅旅館，盡平生之志，蓋冥契，非人事也。』言竟便去。敬伯船至虎牢戍，吳令劉惠明者，有愛女早世，舟中亡臥具，於敬伯船獲焉。敬伯具以告，果於帳中得火籠、琴軫。女郎名妙容，字雅華，大婢名春條，年二十許，小婢名桃枝，年十五，皆善彈箜篌及《宛轉歌》，相繼俱卒。」唐李端又有《王敬伯歌》，亦出於此。
詩文：星參差，月二八，燈五枝。黃鶴瑤琴將別去，芙蓉羽悵惜空垂。歌宛轉，宛轉恨無窮。願為波與浪，俱起碧流中。
---
劉方平·宛轉歌，二首之二 (四十四首之十一)
詩題：宛轉歌，二首之二
篇目：四十四首之十一
朝代：唐
作者：劉方平
卷別：卷六十：琴曲歌辭四
詩題解：一曰《神女宛轉歌》。《續齊諧記》曰：「晉有王敬伯者，會稽餘姚人。少好學，善鼓琴。年十八，仕於東宮，為衛佐。休假還鄉，過吳，維舟中渚。登亭望月，悵然有懷，乃倚琴歌《泫露》之詩。俄聞戶外有嗟賞聲，見一女子，雅有容色，謂敬伯曰：『女郎悅君之琴，願共撫之。』敬伯許焉。既而女郎至，姿質婉麗，綽有餘態，從以二少女，一則向先至者。女郎乃撫琴揮弦，調韻哀雅，類今之登歌，曰：『古所謂《楚明君》也，唯嵇叔夜能為此聲，自茲已來，傳習數人而已。』復鼓琴，歌《遲風》之詞，因嘆息久之。乃命大婢酌酒，小婢彈箜篌，作《宛轉歌》。女郎脫頭上金釵，扣琴弦而和之，意韻繁諧，歌凡八曲。敬伯唯憶二曲。將去，留錦臥具、繡香囊，并佩一雙，以遺敬伯。敬伯報以牙火籠、玉琴軫。女郎悵然不忍別，且曰：『深閨獨處，十有六年矣。邂逅旅館，盡平生之志，蓋冥契，非人事也。』言竟便去。敬伯船至虎牢戍，吳令劉惠明者，有愛女早世，舟中亡臥具，於敬伯船獲焉。敬伯具以告，果於帳中得火籠、琴軫。女郎名妙容，字雅華，大婢名春條，年二十許，小婢名桃枝，年十五，皆善彈箜篌及《宛轉歌》，相繼俱卒。」唐李端又有《王敬伯歌》，亦出於此。
詩文：曉將近，黃姑織女銀河盡。九華錦衾無復情，千金寶鏡誰能引。歌宛轉，宛轉傷別離。願作楊與柳，同向玉窗垂。
---
劉方平·巫山高 (漢鐃歌中，七十一首之十五)
詩題：巫山高
篇目：漢鐃歌中，七十一首之十五
朝代：唐
作者：劉方平
卷別：卷十七：鼓吹曲辭二
詩文：楚國巫山秀，清猿日夜啼。萬重春樹合，十二碧峰齊。峽出朝雲下，江來暮雨西。陽臺歸路直，不畏向家迷。
---
劉方平·梅花落 (漢橫吹曲四，五十三首之十二)
詩題：梅花落
篇目：漢橫吹曲四，五十三首之十二
朝代：唐
作者：劉方平
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：新歲芳梅樹，繁花四面同。春風吹漸落，一夜幾枝空。小婦今如此，長城恨不窮。莫將遼海雪，來比後庭中。
---
劉方平·烏棲曲，二首之一 (西曲歌中，八十首之二十三)
詩題：烏棲曲，二首之一
篇目：西曲歌中，八十首之二十三
朝代：唐
作者：劉方平
卷別：卷四十八：清商曲辭五
詩文：娥眉曼臉傾城國，鳴環動佩新相識。銀漢斜臨白玉堂，芙蓉行障掩燈光。
---
劉方平·烏棲曲，二首之二 (西曲歌中，八十首之二十四)
詩題：烏棲曲，二首之二
篇目：西曲歌中，八十首之二十四
朝代：唐
作者：劉方平
卷別：卷四十八：清商曲辭五
詩文：畫舸雙艚錦為纜，芙蓉花發蓮葉暗。門前月色映橫塘，感郎中夜渡瀟湘。
---
劉晏·惟新舞 (唐享太廟樂章，十一首之二)
詩題：惟新舞
篇目：唐享太廟樂章，十一首之二
朝代：唐
作者：劉晏
卷別：卷十一：郊廟歌辭十一
詩序：獻肅宗
詩文：漢祚惟永，神功中興。風驅氛祲，天覆黎蒸。三光再朗，庶績其凝。重熙累葉，景命是膺。
---
劉氏媛·長門怨，二首之一 (楚調曲中，五十五首之五十三)
詩題：長門怨，二首之一
篇目：楚調曲中，五十五首之五十三
朝代：唐
作者：劉氏媛
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：雨滴梧桐秋夜長，愁心和雨到昭陽。淚痕不學君恩斷，拭卻千行更萬行。
---
劉氏媛·長門怨，二首之二 (楚調曲中，五十五首之五十四)
詩題：長門怨，二首之二
篇目：楚調曲中，五十五首之五十四
朝代：唐
作者：劉氏媛
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：學畫蛾眉獨出群，當時人道便承恩。經年不見君王面，花落黃昏空掩門。
---
劉氏瑤·暗別離 (四十四首之二十二)
詩題：暗別離
篇目：四十四首之二十二
朝代：唐
作者：劉氏瑤
卷別：卷七十二：雜曲歌辭十二
詩文：槐花結子桐葉焦，單飛越鳥啼青霄。翠軒輾雲輕遙遙，燕脂淚迸紅線條。瑤草歇芳心耿耿，玉珮無聲畫屏冷。朱弦暗斷不見人，風動花枝月中影。青鸞脈脈西飛去，海闊天高不知處。
---
劉氏雲·婕妤怨 (楚調曲下，四十一首之二十二)
詩題：婕妤怨
篇目：楚調曲下，四十一首之二十二
朝代：唐
作者：劉氏雲
卷別：卷四十三：相和歌辭十八
詩文：君恩不可見，妾豈如秋扇。秋扇尚有時，妾身永微賤。莫言朝花不復落，嬌容幾奪昭陽殿。
---
劉氏雲·有所思 (漢鐃歌中，七十一首之七十一)
詩題：有所思
篇目：漢鐃歌中，七十一首之七十一
朝代：唐
作者：劉氏雲
卷別：卷十七：鼓吹曲辭二
詩文：朝亦有所思，暮亦有所思。登樓望君處，藹藹浮雲飛。浮雲遮卻陽關道，向晚誰知妾懷抱。玉井蒼苔春院深，桐花落地無人掃。
---
劉灣·出塞曲 (漢橫吹曲二，五十九首之二十)
詩題：出塞曲
篇目：漢橫吹曲二，五十九首之二十
朝代：唐
作者：劉灣
卷別：卷二十二：橫吹曲辭二
詩文：將軍在重圍，音信絕不通。羽書如流星，飛入甘泉宮。倚是并州兒，少年心膽雄。一朝隨召募，百戰爭王公。去年桑乾北，今年桑乾東。死是征人死，功是將軍功。汗馬牧秋月，疲兵臥霜風。仍聞左賢王，更欲圖雲中。
---
劉琨·扶風歌，九首之一 (歌辭二，四十七首之七)
詩題：扶風歌，九首之一
篇目：歌辭二，四十七首之七
朝代：晉
作者：劉琨
卷別：卷八十四：雜歌謠辭二
詩文：朝發廣莫門，暮宿丹水山。左手彎繁弱，右手揮龍淵。
---
劉琨·扶風歌，九首之七 (歌辭二，四十七首之十三)
詩題：扶風歌，九首之七
篇目：歌辭二，四十七首之十三
朝代：晉
作者：劉琨
卷別：卷八十四：雜歌謠辭二
詩文：攬轡命徒侶，吟嘯絕巖中。君子道微矣，夫子故有窮。
---
劉琨·扶風歌，九首之三 (歌辭二，四十七首之九)
詩題：扶風歌，九首之三
篇目：歌辭二，四十七首之九
朝代：晉
作者：劉琨
卷別：卷八十四：雜歌謠辭二
詩文：繫馬長松下，發鞍高嶽頭。冽冽悲風起，泠泠澗水流。
---
劉琨·扶風歌，九首之九 (歌辭二，四十七首之十五)
詩題：扶風歌，九首之九
篇目：歌辭二，四十七首之十五
朝代：晉
作者：劉琨
卷別：卷八十四：雜歌謠辭二
詩文：我欲竟此曲，此曲悲且長。棄置勿重陳，重陳令心傷。
---
劉琨·扶風歌，九首之二 (歌辭二，四十七首之八)
詩題：扶風歌，九首之二
篇目：歌辭二，四十七首之八
朝代：晉
作者：劉琨
卷別：卷八十四：雜歌謠辭二
詩文：顧瞻望宮闕，俯仰御飛軒。據鞍長嘆息，淚下如流泉。
---
劉琨·扶風歌，九首之五 (歌辭二，四十七首之十一)
詩題：扶風歌，九首之五
篇目：歌辭二，四十七首之十一
朝代：晉
作者：劉琨
卷別：卷八十四：雜歌謠辭二
詩文：去家日已遠，安知存與亡。慷慨窮林中，抱膝獨摧藏。
---
劉琨·扶風歌，九首之八 (歌辭二，四十七首之十四)
詩題：扶風歌，九首之八
篇目：歌辭二，四十七首之十四
朝代：晉
作者：劉琨
卷別：卷八十四：雜歌謠辭二
詩文：惟昔李愆期，寄在匈奴庭。忠信反獲罪，漢武不見明。
---
劉琨·扶風歌，九首之六 (歌辭二，四十七首之十二)
詩題：扶風歌，九首之六
篇目：歌辭二，四十七首之十二
朝代：晉
作者：劉琨
卷別：卷八十四：雜歌謠辭二
詩文：麋鹿遊我前，猴猿戲我側。資糧既乏盡，薇蕨安可食。
---
劉琨·扶風歌，九首之四 (歌辭二，四十七首之十)
詩題：扶風歌，九首之四
篇目：歌辭二，四十七首之十
朝代：晉
作者：劉琨
卷別：卷八十四：雜歌謠辭二
詩文：揮手長相謝，哽咽不能言。浮雲為我結，飛鳥為我旋。
---
劉琨·胡姬年十五 (七首之五)
詩題：胡姬年十五
篇目：七首之五
朝代：晉
作者：劉琨
卷別：卷六十三：雜曲歌辭三
詩文：虹梁照曉日，淥水泛香蓮。如何十五少，含笑酒壚前。花將面自許，人共影相憐。回頭堪百萬，價重為時年。
---
劉皁·長門怨 (楚調曲中，五十五首之三十五)
詩題：長門怨
篇目：楚調曲中，五十五首之三十五
朝代：唐
作者：劉皁
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：官殿沉沉月欲分，昭陽更漏不堪聞。珊瑚枕上千行淚，不是思君是恨君。
---
劉禹錫　·壯士行 (三十一首之二十九)
詩題：壯士行
篇目：三十一首之二十九
朝代：唐
作者：劉禹錫　
卷別：卷六十七：雜曲歌辭七
詩文：陰風振寒郊，猛虎正咆哮。徐行出燒地，連吼入黃茆。壯士走馬去，鐙前彎玉弰。叱之使人立，一發如鈹交。悍睛忽星墜，飛血濺林梢。彪炳為我席，羶腥充我庖。里中欣害除，賀酒紛號呶。明日長橋上，傾城看斬蛟。
---
劉禹錫·三閣詞，四首之一 (清商曲辭四，四十一首之十一)
詩題：三閣詞，四首之一
篇目：清商曲辭四，四十一首之十一
朝代：唐
作者：劉禹錫
卷別：卷四十七：清商曲辭四
詩題解：《三閣詞》，劉禹錫所作吳聲曲也。《南史》曰：「陳後主至德二年，於光昭殿前起臨春、結綺、望仙三閣，高數十丈，並數十間。窗牖壁帶懸楣欄檻之類，皆以沉檀香為之。又飾以珠玉，間以珠翠，外施珠簾，內有寶床寶帳，服玩瑰麗，近古未有。每微風暫至，香聞數里，朝日初照，光映後庭。其下積石為山，引水為池，植以奇樹，雜以花藥。後主自居臨春閣，張貴妃居結綺閣，龔孔二貴嬪居望仙閣，並復道交相往來。」
詩文：貴人三閣上，日晏未梳頭，不應有恨事，嬌甚卻成愁。
---
劉禹錫·三閣詞，四首之三 (清商曲辭四，四十一首之十三)
詩題：三閣詞，四首之三
篇目：清商曲辭四，四十一首之十三
朝代：唐
作者：劉禹錫
卷別：卷四十七：清商曲辭四
詩題解：《三閣詞》，劉禹錫所作吳聲曲也。《南史》曰：「陳後主至德二年，於光昭殿前起臨春、結綺、望仙三閣，高數十丈，並數十間。窗牖壁帶懸楣欄檻之類，皆以沉檀香為之。又飾以珠玉，間以珠翠，外施珠簾，內有寶床寶帳，服玩瑰麗，近古未有。每微風暫至，香聞數里，朝日初照，光映後庭。其下積石為山，引水為池，植以奇樹，雜以花藥。後主自居臨春閣，張貴妃居結綺閣，龔孔二貴嬪居望仙閣，並復道交相往來。」
詩文：沈香帖閣柱，金縷畫門楣。回首降幡下，已見黍離離。
---
劉禹錫·三閣詞，四首之二 (清商曲辭四，四十一首之十二)
詩題：三閣詞，四首之二
篇目：清商曲辭四，四十一首之十二
朝代：唐
作者：劉禹錫
卷別：卷四十七：清商曲辭四
詩題解：《三閣詞》，劉禹錫所作吳聲曲也。《南史》曰：「陳後主至德二年，於光昭殿前起臨春、結綺、望仙三閣，高數十丈，並數十間。窗牖壁帶懸楣欄檻之類，皆以沉檀香為之。又飾以珠玉，間以珠翠，外施珠簾，內有寶床寶帳，服玩瑰麗，近古未有。每微風暫至，香聞數里，朝日初照，光映後庭。其下積石為山，引水為池，植以奇樹，雜以花藥。後主自居臨春閣，張貴妃居結綺閣，龔孔二貴嬪居望仙閣，並復道交相往來。」
詩文：珠箔曲瓊鉤，子細見揚州。北兵那得度，浪語判悠悠。
---
劉禹錫·三閣詞，四首之四 (清商曲辭四，四十一首之十四)
詩題：三閣詞，四首之四
篇目：清商曲辭四，四十一首之十四
朝代：唐
作者：劉禹錫
卷別：卷四十七：清商曲辭四
詩題解：《三閣詞》，劉禹錫所作吳聲曲也。《南史》曰：「陳後主至德二年，於光昭殿前起臨春、結綺、望仙三閣，高數十丈，並數十間。窗牖壁帶懸楣欄檻之類，皆以沉檀香為之。又飾以珠玉，間以珠翠，外施珠簾，內有寶床寶帳，服玩瑰麗，近古未有。每微風暫至，香聞數里，朝日初照，光映後庭。其下積石為山，引水為池，植以奇樹，雜以花藥。後主自居臨春閣，張貴妃居結綺閣，龔孔二貴嬪居望仙閣，並復道交相往來。」
詩文：三人出眢井，一身登檻車。朱門漫臨水，不可見鱸魚。
---
劉禹錫·團扇郎 (吳聲歌曲二，一百一十二首之七十二)
詩題：團扇郎
篇目：吳聲歌曲二，一百一十二首之七十二
朝代：唐
作者：劉禹錫
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：團扇復團扇，奉君清暑殿。秋風入庭樹，從此不相見。上有乘鸞女，蒼蒼蟲網遍。明年入懷袖，別是機中練。
---
劉禹錫·堤上行，三首之一 (樂府雜題五，三十六首之二十六)
詩題：堤上行，三首之一
篇目：樂府雜題五，三十六首之二十六
朝代：唐
作者：劉禹錫
卷別：卷九十四：新樂府辭五
詩題解：《古今樂錄》曰：「清商西曲《襄陽樂》云：『朝發襄陽城，暮至大堤宿。大堤諸女兒，花豔驚郎目。』梁簡文帝由是有《大堤曲》，《堤上行》又因《大堤曲》而作也。」
詩文：酒旗相望大堤頭，堤下連檣堤上樓。日暮行人爭渡急，槳聲幽軋滿中流。
---
劉禹錫·堤上行，三首之三 (樂府雜題五，三十六首之二十八)
詩題：堤上行，三首之三
篇目：樂府雜題五，三十六首之二十八
朝代：唐
作者：劉禹錫
卷別：卷九十四：新樂府辭五
詩題解：《古今樂錄》曰：「清商西曲《襄陽樂》云：『朝發襄陽城，暮至大堤宿。大堤諸女兒，花豔驚郎目。』梁簡文帝由是有《大堤曲》，《堤上行》又因《大堤曲》而作也。」
詩文：長堤繚繞水徘徊，酒舍旗亭次第開。日晚上簾招賈客，軻峨大艑落帆來。
---
劉禹錫·堤上行，三首之二 (樂府雜題五，三十六首之二十七)
詩題：堤上行，三首之二
篇目：樂府雜題五，三十六首之二十七
朝代：唐
作者：劉禹錫
卷別：卷九十四：新樂府辭五
詩題解：《古今樂錄》曰：「清商西曲《襄陽樂》云：『朝發襄陽城，暮至大堤宿。大堤諸女兒，花豔驚郎目。』梁簡文帝由是有《大堤曲》，《堤上行》又因《大堤曲》而作也。」
詩文：江南江北望煙波，入夜行人相應歌。《桃葉》傳情《竹枝》怨，水流無限月明多。
---
劉禹錫·宜城歌 (四十四首之三十四)
詩題：宜城歌
篇目：四十四首之三十四
朝代：唐
作者：劉禹錫
卷別：卷七十二：雜曲歌辭十二
詩題解：《通典》曰：「宜城，楚之鄢都，謂之郢。有蠻水，又有漢宜城縣，在今縣南。舊名率道，天寶中改焉。」《十道志》曰：「宜城，漢縣。宋孝武大明元年，以胡人流寓者，立華山郡於大堤村。古名上供，梁為率道，俗呼大堤。其地出美酒，故曰宜城竹葉酒也。」
詩文：野水遶空城，行塵起孤驛。花臺側生樹，石碣陽鐫額。靡靡度行人，溫風吹宿麥。
---
劉禹錫·憶江南，二首之一 (一百五首之四十五)
詩題：憶江南，二首之一
篇目：一百五首之四十五
朝代：唐
作者：劉禹錫
卷別：卷八十二：近代曲辭四
詩題解：一曰《望江南》。《樂府雜錄》曰：「《望江南》本名《謝秋娘》，李德裕鎮浙西，為妾謝秋娘所製。後改為《望江南》。」
詩文：春過也，共惜豔陽年。猶有桃花流水上，無辭竹葉醉樽前，惟待見青天。
---
劉禹錫·憶江南，二首之二 (一百五首之四十六)
詩題：憶江南，二首之二
篇目：一百五首之四十六
朝代：唐
作者：劉禹錫
卷別：卷八十二：近代曲辭四
詩題解：一曰《望江南》。《樂府雜錄》曰：「《望江南》本名《謝秋娘》，李德裕鎮浙西，為妾謝秋娘所製。後改為《望江南》。」
詩文：春去也，多謝洛城人。弱柳從風疑舉袂，叢蘭裛露似霑巾，獨笑亦含嚬。
---
劉禹錫·拋球樂，二首之一 (一百五首之二十二)
詩題：拋球樂，二首之一
篇目：一百五首之二十二
朝代：唐
作者：劉禹錫
卷別：卷八十二：近代曲辭四
詩文：五綵綉團團，登君玳瑁筵。最宜紅燭下，偏稱落花前。上客如先起，應須贈一船。
---
劉禹錫·拋球樂，二首之二 (一百五首之二十三)
詩題：拋球樂，二首之二
篇目：一百五首之二十三
朝代：唐
作者：劉禹錫
卷別：卷八十二：近代曲辭四
詩文：春早見花枝，朝朝恨發遲。乃看花落後，卻憶未開時。幸有拋毬樂，一杯君莫辭。
---
劉禹錫·採菱行 (江南弄下，五十首之十六)
詩題：採菱行
篇目：江南弄下，五十首之十六
朝代：唐
作者：劉禹錫
卷別：卷五十一：清商曲辭八
詩文：白馬湖平秋日光，紫菱如錦彩鸞翔【紫菱如錦彩鴛翔】。盪舟遊女滿中央，採菱不顧馬上郎。爭多逐勝紛相嚮，時轉蘭橈破輕浪。長鬟弱袂動參差，釵影釧文浮蕩漾。笑語哇咬顧晚暉，蓼花綠岸扣舷歸。歸來共到市橋步，野蔓繫船萍滿衣。家家竹樓臨廣陌，下有連檣多估客。攜觴薦芰夜經過，醉踏大堤相應歌。屈平祠下沅江水，月照寒波白煙起。一曲南音此地聞，長安北望三千里。
---
劉禹錫·擣衣曲 (樂府雜題五，三十六首之十五)
詩題：擣衣曲
篇目：樂府雜題五，三十六首之十五
朝代：唐
作者：劉禹錫
卷別：卷九十四：新樂府辭五
詩題解：班婕妤《擣素賦》曰：「廣儲縣月，暉木流清。桂露朝滿，涼衿夕輕。改容飾而相命，卷霜帛而下庭。於是投香杵，加紋砧，擇鸞聲，爭鳳音。」又曰：「調無定律，聲無定本。任落手之參差，從風飆之遠近。或連躍而更投，或暫舒而長卷。」蓋言擣素裁衣，緘封寄遠也。
詩文：爽砧應秋律，繁杵含淒風。一一遠相續，家家音不同。戶庭凝露清，伴侶明月中。長裾委襞積，輕珮垂璁瓏。汗餘衫更馥，鈿移麝半空。報寒驚邊雁，促思聞候蟲。天狼正芒角，虎落定相攻。盈篋寄何處，征人如轉蓬。
---
劉禹錫·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：山桃紅花滿上頭，蜀江春水拍江流【蜀江春水拍山流】。花紅易衰似郎意，水流無限似儂愁。
---
劉禹錫·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：唐
作者：劉禹錫
卷別：卷八十二：近代曲辭四
詩文：汴水東流虎眼文，清淮曉色鴨頭春。君看渡口淘沙處，渡卻人間多少人。
---
劉禹錫·更衣曲 (樂府雜題五，三十六首之二十四)
詩題：更衣曲
篇目：樂府雜題五，三十六首之二十四
朝代：唐
作者：劉禹錫
卷別：卷九十四：新樂府辭五
詩題解：《漢武帝故事》曰：「武帝立衛子夫為皇后。初，上行幸平陽主家，主置酒作樂。子夫為主謳者，善歌，能造曲，每歌挑上。上意動，起更衣，子夫因侍得幸。頭解，上見其美髮悅之。主遂納子夫於宮。」《更衣曲》其取於此。
詩文：博山炯炯吐香霧，紅燭引至更衣處。夜如何其夜漫漫，鄰雞未鳴寒雁度。庭前雪壓松桂叢，廊下點點懸紗籠。滿堂醉客爭笑語，嘈囋琵琶青幕中。
---
劉禹錫·桃源行 (樂府雜題一，四十三首之二十四)
詩題：桃源行
篇目：樂府雜題一，四十三首之二十四
朝代：唐
作者：劉禹錫
卷別：卷九十：新樂府辭一
詩題解：宋陶潛《桃花源記》曰：「晉太元中，武陵人沿溪捕魚，忽逢桃花林。夾岸數百步，中無雜樹，芳華鮮美，落英繽紛。漁人甚異之。復前行，林盡水源，得一山，山有小口，彷彿有光。乃捨船而入，初纔通人，行數十步，豁然開朗，土地平曠，屋舍儼然，有良田美池桑竹之屬。阡陌交通，雞犬相聞。其中往來種作，男女衣著悉如外人，黃髮垂髫，怡然自樂。見漁人，大驚，問所從來。邀還家，為設酒殺雞。自云先世避秦亂，率妻子邑人來此，不復出，遂與外人隔絕。問今何世，乃不知有漢，無論魏晉。漁人為具言，皆嘆惋。停數日，辭去，此中人語云：『不足為外人道也。』既出得船，復由向路，處處志之。其後欲往，迷不復得路云。」
詩文：漁舟何招招，浮在武陵水。拖綸擲餌信流去，誤入桃源行數里。清源尋盡花綿綿，踏花覓徑至洞前。洞門蒼黑煙霧生，暗行數步逢虛明。俗人毛骨驚仙子，爭來致詞何至此。須臾皆破冰雪顏，笑語委曲問世間【笑言委曲問世間】，因嗟隱身來種玉，不知人世如風燭。筵羞石髓勸客餐，鐙爇松脂留客宿。雞聲犬聲遙相聞，曉光蔥籠開五雲。漁人振衣起出戶，滿庭無路花紛紛。翻然恐迷鄉縣處，一息不肯桃源住。桃花滿溪水似鏡，塵心如垢洗不去。仙家一出尋無蹤，至今水流山重重。
---
劉禹錫·楊柳枝，三首之一 (一百一首之四十三)
詩題：楊柳枝，三首之一
篇目：一百一首之四十三
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：揚子江頭煙景迷，隋家宮樹拂金堤。嵯峨猶有當時色，半蘸波中水鳥棲。
---
劉禹錫·楊柳枝，三首之三 (一百一首之四十五)
詩題：楊柳枝，三首之三
篇目：一百一首之四十五
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：巫峽巫山楊柳多，朝雲暮雨遠相和。因想陽臺無限事，為君迴唱《竹枝歌》。
---
劉禹錫·楊柳枝，三首之二 (一百一首之四十四)
詩題：楊柳枝，三首之二
篇目：一百一首之四十四
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：迎得春光先到來，淺黃輕綠映樓臺。只緣嫋娜多情思，便被春風長請挼。
---
劉禹錫·楊柳枝，九首之一 (一百一首之三十四)
詩題：楊柳枝，九首之一
篇目：一百一首之三十四
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：塞北梅花羌笛吹，淮南桂樹小山詞。請君莫奏前朝曲，聽唱新翻《楊柳枝》。
---
劉禹錫·楊柳枝，九首之七 (一百一首之四十)
詩題：楊柳枝，九首之七
篇目：一百一首之四十
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：御陌青門拂地垂，千條金縷萬條絲。如今綰作同心結，將贈行人知不知。
---
劉禹錫·楊柳枝，九首之三 (一百一首之三十六)
詩題：楊柳枝，九首之三
篇目：一百一首之三十六
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：鳳闕輕遮翡翠帷，龍墀遙望麹塵絲。御溝春水柳暉映，狂殺長安年少兒。
---
劉禹錫·楊柳枝，九首之九 (一百一首之四十二)
詩題：楊柳枝，九首之九
篇目：一百一首之四十二
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：輕盈嫋娜占春華，舞榭妝樓處處遮。春盡絮飛留不得，隨風好去落誰家。
---
劉禹錫·楊柳枝，九首之二 (一百一首之三十五)
詩題：楊柳枝，九首之二
篇目：一百一首之三十五
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：南陌東城春早時，相逢何處不依依。桃紅李白皆誇好，須得垂楊相發輝。
---
劉禹錫·楊柳枝，九首之五 (一百一首之三十八)
詩題：楊柳枝，九首之五
篇目：一百一首之三十八
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：花萼樓前初種時，美人樓上鬥腰支。如今拋擲上街裏【如今拋擲長街裏】，露葉如啼欲恨誰。
---
劉禹錫·楊柳枝，九首之八 (一百一首之四十一)
詩題：楊柳枝，九首之八
篇目：一百一首之四十一
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：城外春風滿酒旗，行人揮袂日西時。長安陌上無窮樹，唯有垂楊管別離。
---
劉禹錫·楊柳枝，九首之六 (一百一首之三十九)
詩題：楊柳枝，九首之六
篇目：一百一首之三十九
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：煬帝行宮汴水濱，數株殘柳不勝春。昨來風起花如雪，飛入宮牆不見人。
---
劉禹錫·楊柳枝，九首之四 (一百一首之三十七)
詩題：楊柳枝，九首之四
篇目：一百一首之三十七
朝代：唐
作者：劉禹錫
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：金谷園中鶯亂飛，銅駝陌上好風吹。城東桃李須臾盡，爭似垂楊無限時！
---
劉禹錫·步虛詞，二首之一 (六十九首之四十六)
詩題：步虛詞，二首之一
篇目：六十九首之四十六
朝代：唐
作者：劉禹錫
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：阿母種桃雲海際，花落子成二千歲。海風吹折最繁枝，跪捧瓊盤獻天帝。
---
劉禹錫·步虛詞，二首之二 (六十九首之四十七)
詩題：步虛詞，二首之二
篇目：六十九首之四十七
朝代：唐
作者：劉禹錫
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：華表千年鶴一歸，凝丹為頂雪為衣。星星仙語人聽盡，卻向五雲翻翅飛。
---
劉禹錫·沓潮歌 (樂府雜題五，三十六首之三十)
詩題：沓潮歌
篇目：樂府雜題五，三十六首之三十
朝代：唐
作者：劉禹錫
卷別：卷九十四：新樂府辭五
詩題解：劉禹錫歌序曰：「元和十年夏五月，大風駕潮，南海泛溢，南人云沓潮也，率三歲一有之。客或言其狀，禹錫因歌之。」
詩文：屯門積日無迴飆，滄波不歸成沓潮。轟如鞭石矻且搖，亙空欲駕黿鼉橋。驚湍蹙縮悍而驕，大陵高岸失岧嶤。四邊無阻音響調，背負元氣掀重霄。介鯨得性方逍遙，仰鼻噓吸揚朱翹。海人狂顧迭相招，罽衣髽首聲嘵嘵。征南將軍登麗譙，赤旗指麾不敢囂。翌日風迴沴氣消，歸濤納納景昭昭。烏泥白沙復滿海，海色不動如青瑤。
---
劉禹錫·泰娘歌 (樂府雜題五，三十六首之二十三)
詩題：泰娘歌
篇目：樂府雜題五，三十六首之二十三
朝代：唐
作者：劉禹錫
卷別：卷九十四：新樂府辭五
詩題解：劉禹錫歌序曰：「泰娘，本韋尚書家主謳者。初，尚書為吳郡得之，命樂工教以琵琶歌舞，盡得其技。後攜之歸京師，京師多善工，又損去故技，授以新聲，而泰娘頗見稱於貴遊間。元和初，尚書薨於東都，泰娘出居民間。久之，為蘄州刺史長愻所得。其後愻坐事謫武陵郡，愻卒，泰娘無所歸，地遠，無有知其容與藝者，故日抱樂器而哭，其音甚悲。禹錫聞之，乃《泰娘歌》云。」
詩文：泰娘家本閶門西，門前淥水環金堤。有時妝成好天氣，走上皋橋折花戲。風流太守韋尚書，路傍忽見停隼旟。斗量明珠鳥傳意，紺幰迎入專城居。長鬟如雲衣似霧，錦茵羅薦承輕步。舞學驚鴻水榭春，歌傳上客蘭堂暮【歌撩上客蘭堂暮】。從郎西入帝城中，貴遊簪組香簾櫳。低鬟緩視抱明月，纖指破撥生胡風。繁華一旦有消歇，題劍無光履聲絕。洛陽舊宅生草萊，杜陵蕭蕭松柏哀。妝奩蟲網厚如繭，博山爐側傾寒灰。蘄州刺史張公子，白馬新到銅駝里。自言買笑擲黃金，月墮雲中從此始。安知鵬鳥坐隅飛，寂寞旅魂招不歸。秦嘉鏡有前時結，韓壽香銷故篋衣。山城少人江水碧，斷雁哀猿風雨夕。朱弦已絕為知音，雲鬢未秋私自惜。舉目風煙非舊時，夢歸歸路多參差。如何將此千行淚，更洒湘江斑竹枝。
---
劉禹錫·浪淘沙，九首之七 (一百五首之七)
詩題：浪淘沙，九首之七
篇目：一百五首之七
朝代：唐
作者：劉禹錫
卷別：卷八十二：近代曲辭四
詩文：八月濤聲吼地來，頭高數丈觸山迴。須臾卻入海門去，卷起沙堆似雪堆。
---
劉禹錫·浪淘沙，九首之九 (一百五首之九)
詩題：浪淘沙，九首之九
篇目：一百五首之九
朝代：唐
作者：劉禹錫
卷別：卷八十二：近代曲辭四
詩文：流水淘沙不暫停，前波未滅後波生。令人忽憶瀟湘渚，回唱迎神三兩聲。
---
劉禹錫·浪淘沙，九首之二 (一百五首之二)
詩題：浪淘沙，九首之二
篇目：一百五首之二
朝代：唐
作者：劉禹錫
卷別：卷八十二：近代曲辭四
詩文：洛水橋邊春日斜，碧流清淺見瓊沙。無端陌上狂風急，驚起鴛鴦出浪花。
---
劉禹錫·浪淘沙，九首之五 (一百五首之五)
詩題：浪淘沙，九首之五
篇目：一百五首之五
朝代：唐
作者：劉禹錫
卷別：卷八十二：近代曲辭四
詩文：濯錦江邊兩岸花，春風吹浪正淘沙。女郎剪下鴛鴦錦，將向中流疋晚霞。
---
劉禹錫·浪淘沙，九首之八 (一百五首之八)
詩題：浪淘沙，九首之八
篇目：一百五首之八
朝代：唐
作者：劉禹錫
卷別：卷八十二：近代曲辭四
詩文：莫道讒言如浪深，莫言遷客似沙沉。千淘萬漉雖辛苦，吹盡狂沙始到金。
---
劉禹錫·浪淘沙，九首之六 (一百五首之六)
詩題：浪淘沙，九首之六
篇目：一百五首之六
朝代：唐
作者：劉禹錫
卷別：卷八十二：近代曲辭四
詩文：日照澄洲江霧開，淘金女伴滿江隈。美人首飾侯王印，儘是沙中浪底來。
---
劉禹錫·浪淘沙，九首之四 (一百五首之四)
詩題：浪淘沙，九首之四
篇目：一百五首之四
朝代：唐
作者：劉禹錫
卷別：卷八十二：近代曲辭四
詩文：鸚鵡洲頭浪颭沙，青樓春望日將斜。銜泥燕子爭歸舍，獨自狂夫不憶家。
---
劉禹錫·淮陰行，五首之一 (樂府雜題五，三十六首之十八)
詩題：淮陰行，五首之一
篇目：樂府雜題五，三十六首之十八
朝代：唐
作者：劉禹錫
卷別：卷九十四：新樂府辭五
詩題解：劉禹錫序曰：「古有《長干行》，備言三江之事。禹錫阻風淮陰，乃作《淮陰行》。」
詩文：簇簇淮陰市，竹樓緣岸上。好日起檣竿，鳥飛驚五兩。
---
劉禹錫·淮陰行，五首之三 (樂府雜題五，三十六首之二十)
詩題：淮陰行，五首之三
篇目：樂府雜題五，三十六首之二十
朝代：唐
作者：劉禹錫
卷別：卷九十四：新樂府辭五
詩題解：劉禹錫序曰：「古有《長干行》，備言三江之事。禹錫阻風淮陰，乃作《淮陰行》。」
詩文：船頭大銅鐶，摩挲光陣陣。早晚使風來，沙頭一眼認。
---
劉禹錫·淮陰行，五首之二 (樂府雜題五，三十六首之十九)
詩題：淮陰行，五首之二
篇目：樂府雜題五，三十六首之十九
朝代：唐
作者：劉禹錫
卷別：卷九十四：新樂府辭五
詩題解：劉禹錫序曰：「古有《長干行》，備言三江之事。禹錫阻風淮陰，乃作《淮陰行》。」
詩文：今日轉船頭，金烏指西北。煙波與春草，千里同一色。
---
劉禹錫·淮陰行，五首之五 (樂府雜題五，三十六首之二十二)
詩題：淮陰行，五首之五
篇目：樂府雜題五，三十六首之二十二
朝代：唐
作者：劉禹錫
卷別：卷九十四：新樂府辭五
詩題解：劉禹錫序曰：「古有《長干行》，備言三江之事。禹錫阻風淮陰，乃作《淮陰行》。」
詩文：隔浦望行船，頭昂尾幰幰。無奈挑菜時，清淮春浪軟。
---
劉禹錫·淮陰行，五首之四 (樂府雜題五，三十六首之二十一)
詩題：淮陰行，五首之四
篇目：樂府雜題五，三十六首之二十一
朝代：唐
作者：劉禹錫
卷別：卷九十四：新樂府辭五
詩題解：劉禹錫序曰：「古有《長干行》，備言三江之事。禹錫阻風淮陰，乃作《淮陰行》。」
詩文：何物令儂羨，羨郎船尾燕。銜泥趁檣竿，宿食長相見。
---
劉禹錫·瀟湘神，二首之一 (一百五首之二十)
詩題：瀟湘神，二首之一
篇目：一百五首之二十
朝代：唐
作者：劉禹錫
卷別：卷八十二：近代曲辭四
詩文：湘水流，湘水流，九疑雲物至今愁。君問二妃何處所，零陵香草露中秋。
---
劉禹錫·瀟湘神，二首之二 (一百五首之二十一)
詩題：瀟湘神，二首之二
篇目：一百五首之二十一
朝代：唐
作者：劉禹錫
卷別：卷八十二：近代曲辭四
詩文：斑竹枝，斑竹枝，淚痕點點寄相思。楚客欲聽瑤瑟怨，瀟湘深夜月明時。
---
劉禹錫·秋風引 (四十四首之二十一)
詩題：秋風引
篇目：四十四首之二十一
朝代：唐
作者：劉禹錫
卷別：卷六十：琴曲歌辭四
詩文：何處秋風至，蕭蕭送雁群。朝來入庭樹，孤客最先聞。
---
劉禹錫·競渡曲 (樂府雜題五，三十六首之二十九)
詩題：競渡曲
篇目：樂府雜題五，三十六首之二十九
朝代：唐
作者：劉禹錫
卷別：卷九十四：新樂府辭五
詩題解：劉異《事始》曰：「楚傳云：競渡起於越王勾踐。」《荊楚歲時記》云：「舊傳屈原死於汨羅，時人傷之，競以舟楫拯焉，因以成俗。」《歲華紀麗》云「因勾踐以成風，拯屈原而為俗」是也。劉禹錫序曰：「競渡始於武陵，至今舉楫而相和之音，咸呼『何在』，招屈之義也。」《競渡曲》蓋起於此。
詩文：沅江五月平堤流，邑人相將浮綵舟。靈均何年歌已矣，哀謠振楫從此起。揚枹擊節雷闐闐，亂流齊進聲轟然。蛟龍得雨鬐鬣動，螮蝀飲河形影聯。刺史臨流褰翠幃，揭竿命爵分雄雌。先鳴餘勇爭鼓舞，末至銜枚顏色沮。百勝本自有前期，一飛由來無定所。風俗如狂重此時，縱觀雲委江之湄。綵旂夾岸照鮫室，羅襪凌波呈水嬉。曲終人散空愁暮，招屈亭前水東注。
---
劉禹錫·竹枝，九首之一 (一百一首之二)
詩題：竹枝，九首之一
篇目：一百一首之二
朝代：唐
作者：劉禹錫
卷別：卷八十一 ：近代曲辭三
詩文：白帝城頭春草生，白鹽山下蜀江清。南人上來歌一曲，北人莫上動鄉情。
---
劉禹錫·竹枝，九首之七 (一百一首之八)
詩題：竹枝，九首之七
篇目：一百一首之八
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：巫峽蒼蒼煙雨時，清猿啼在最高枝。個裏愁人腸自斷，由來不是此聲悲。
---
劉禹錫·竹枝，九首之三 (一百一首之四)
詩題：竹枝，九首之三
篇目：一百一首之四
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：江上朱樓新雨晴，瀼西春水縠文生。橋東橋西好楊柳，人來人去唱歌行。
---
劉禹錫·竹枝，九首之九 (一百一首之十)
詩題：竹枝，九首之九
篇目：一百一首之十
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：山上層層桃李花，雲間煙火是人家。銀釧金釵來負水，長刀短笠去燒畬。
---
劉禹錫·竹枝，九首之五 (一百一首之六)
詩題：竹枝，九首之五
篇目：一百一首之六
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：兩岸山花似雪開，家家春酒滿銀杯。昭君坊中多女伴，永安宮外踏青來。
---
劉禹錫·竹枝，九首之八 (一百一首之九)
詩題：竹枝，九首之八
篇目：一百一首之九
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：城西門前灩澦堆，年年波浪不能摧。懊惱人心不如石，少時東去復西來。
---
劉禹錫·竹枝，九首之六 (一百一首之七)
詩題：竹枝，九首之六
篇目：一百一首之七
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：瞿塘嘈嘈十二灘，此中道路古來難。長恨人心不如水，等閒平地起波瀾。
---
劉禹錫·竹枝，九首之四 (一百一首之五)
詩題：竹枝，九首之四
篇目：一百一首之五
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：日出三竿春霧消，江頭蜀客駐蘭橈。憑寄狂夫書一紙，住在成都萬里橋。
---
劉禹錫·竹枝，二首之一 (一百一首之十一)
詩題：竹枝，二首之一
篇目：一百一首之十一
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：楊柳青青江水平，聞郎江上唱歌聲。東邊日出西邊雨，道是無情還有情。
---
劉禹錫·竹枝，二首之二 (一百一首之十二)
詩題：竹枝，二首之二
篇目：一百一首之十二
朝代：唐
作者：劉禹錫
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：楚水巴山江雨多，巴人能唱本鄉歌。今朝北客思歸去，迴入紇那披綠羅。
---
劉禹錫·紀南歌 (四十四首之三十三)
詩題：紀南歌
篇目：四十四首之三十三
朝代：唐
作者：劉禹錫
卷別：卷七十二：雜曲歌辭十二
詩題解：酈道元《水經注》曰：「楚之先僻處荊山，後遷紀郢，即紀南城也。」《十道志》曰：「昭王十年，吳通漳水灌紀南城，入赤湖，郢城遂破。」杜預《左傳注》曰：「今南郡江陵縣北紀南城，故楚國也。」
詩文：風煙紀南城，塵土荊門路。天寒多獵騎，走上樊姬墓。
---
劉禹錫·紇那曲，二首之一 (一百五首之十八)
詩題：紇那曲，二首之一
篇目：一百五首之十八
朝代：唐
作者：劉禹錫
卷別：卷八十二：近代曲辭四
詩文：楊柳鬱青青，竹枝無限情。同郎一回顧，聽唱紇那聲。
---
劉禹錫·紇那曲，二首之二 (一百五首之十九)
詩題：紇那曲，二首之二
篇目：一百五首之十九
朝代：唐
作者：劉禹錫
卷別：卷八十二：近代曲辭四
詩文：踏曲興無窮，調同詞不同。願郎千萬壽，長作主人翁。
---
劉禹錫·荊州歌，二首之一 (四十四首之三十)
詩題：荊州歌，二首之一
篇目：四十四首之三十
朝代：唐
作者：劉禹錫
卷別：卷七十二：雜曲歌辭十二
詩文：渚宮楊柳暗，麥城朝雉飛。可憐踏青伴，乘暖著輕衣。
---
劉禹錫·荊州歌，二首之二 (四十四首之三十一)
詩題：荊州歌，二首之二
篇目：四十四首之三十一
朝代：唐
作者：劉禹錫
卷別：卷七十二：雜曲歌辭十二
詩文：今日好南風，商旅相催發。沙頭檣竿上，始見春江闊。
---
劉禹錫·視刀環歌 (樂府雜題五，三十六首之二十五)
詩題：視刀環歌
篇目：樂府雜題五，三十六首之二十五
朝代：唐
作者：劉禹錫
卷別：卷九十四：新樂府辭五
詩文：常恨言語淺，不如人意深。今朝兩相視，脈脈萬重心。
---
劉禹錫·賈客詞 (西曲歌中，八十首之三十九)
詩題：賈客詞
篇目：西曲歌中，八十首之三十九
朝代：唐
作者：劉禹錫
卷別：卷四十八：清商曲辭五
詩文：賈客無定遊，所遊唯利并。眩俗雜良苦，乘時知重輕。心計析秋毫，捶鉤侔懸衡。錐刀既無棄，轉化日已盈。徼福禱波神，施財遊化城。妻約雕金釧，女垂貫珠纓。高貲比封君，奇貨通倖卿。趨時鷙鳥思，藏鏹盤龍形。大艑浮通川，高樓次旗亭。行止皆有樂，關梁似無征。農夫何為者，辛苦事寒耕。
---
劉禹錫·踏歌行，四首之一 (一百五首之七十九)
詩題：踏歌行，四首之一
篇目：一百五首之七十九
朝代：唐
作者：劉禹錫
卷別：卷八十二：近代曲辭四
詩文：春江月出大堤平，堤上女郎連袂行。唱盡新詞看不見【唱盡新詞歡不見】，紅霞影樹鷓鴣鳴。
---
劉禹錫·踏歌行，四首之三 (一百五首之八十一)
詩題：踏歌行，四首之三
篇目：一百五首之八十一
朝代：唐
作者：劉禹錫
卷別：卷八十二：近代曲辭四
詩文：新詞宛轉遞相傳，振袖傾鬟風露前。月落烏啼雲雨散，遊童陌上拾花鈿。
---
劉禹錫·踏歌行，四首之二 (一百五首之八十)
詩題：踏歌行，四首之二
篇目：一百五首之八十
朝代：唐
作者：劉禹錫
卷別：卷八十二：近代曲辭四
詩文：桃蹊柳陌好經過，燈下妝成月下歌。為是襄王故宮地，至今猶自細腰多。
---
劉禹錫·踏歌行，四首之四 (一百五首之八十二)
詩題：踏歌行，四首之四
篇目：一百五首之八十二
朝代：唐
作者：劉禹錫
卷別：卷八十二：近代曲辭四
詩文：日暮江頭聞竹枝，南人行樂北人悲。自從雪裏唱新曲，直至三春花盡時。
---
劉禹錫·阿嬌怨 (楚調曲中，五十五首之五十五)
詩題：阿嬌怨
篇目：楚調曲中，五十五首之五十五
朝代：唐
作者：劉禹錫
卷別：卷四十二：相和歌辭十七
詩文：望見葳蕤舉翠華，試開金屋掃庭花。須臾宮女傳來信，云幸平陽公主家【言幸平陽公主家】。
---
劉禹錫·飛鳶操 (四十四首之二十九)
詩題：飛鳶操
篇目：四十四首之二十九
朝代：唐
作者：劉禹錫
卷別：卷六十：琴曲歌辭四
詩文：鳶飛杳杳青雲裏，鳶鳴蕭蕭風四起。旗尾飄揚勢漸高，箭頭砉劃聲相似。長空悠悠霽日懸，六翮不動凝飛煙。遊鶤翔雁出其下，慶雲清景相迴旋。忽聞飢烏一噪聚，瞥下雲中爭腐鼠。騰音礪吻相喧呼，仰天大哧疑鴛雛。畏人避犬投高處，俛啄無聲猶屢顧。青鳥自愛三山禾，仙禽徒貴華亭露。樸樕危巢向暮時，毰毸飽腹蹲枯枝。遊童挾彈一麾肘，臆碎羽分人不悲。天生眾禽各有類，威鳳文章在仁義。鷹隼儀形螻蟻心，雖能戾天何足貴。
---
劉緩·江南可採蓮 (相和曲上，三十六首之三十六)
詩題：江南可採蓮
篇目：相和曲上，三十六首之三十六
朝代：南朝梁
作者：劉緩
卷別：卷二十六：相和歌辭一
詩題解：古《江南》辭曰「江南可採蓮」，因以為題云。
詩文：春初北岸涸，夏月南湖通。卷荷舒欲倚，芙蓉生即紅。楫小宜回逕，船輕好入叢。釵光逐影亂，衣香隨逆風。江南少許地，年年情不窮。
---
劉繪·巫山高 (漢鐃歌中，七十一首之三)
詩題：巫山高
篇目：漢鐃歌中，七十一首之三
朝代：南朝齊
作者：劉繪
卷別：卷十七：鼓吹曲辭二
詩文：高唐與巫山，參差鬱相望。灼爍在雲間，氛氳出霞上【氛氳出雲上】，散雨收夕臺，行雲卷晨障。出沒不易期，嬋娟似惆悵【嬋娟以惆悵】。
---
劉繪·有所思 (漢鐃歌中，七十一首之四十六)
詩題：有所思
篇目：漢鐃歌中，七十一首之四十六
朝代：南朝齊
作者：劉繪
卷別：卷十七：鼓吹曲辭二
詩文：別離安可再，而我更重之。佳人不相見，明月空在帷。共銜滿堂酌，獨斂向隅眉。中心亂如雪，寧知有所思。
---
劉義恭·自君之出矣 (五十二首之七)
詩題：自君之出矣
篇目：五十二首之七
朝代：南朝宋
作者：劉義恭
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，笥錦廢不開。思君如清風，曉夜常徘徊。
---
劉義恭·豔歌行 (瑟調曲四，三十九首之二十九)
詩題：豔歌行
篇目：瑟調曲四，三十九首之二十九
朝代：南朝宋
作者：劉義恭
卷別：卷三十九：相和歌辭十四
詩文：江南遊湘妃，窈窕漢濱女。淑問流古今，蘭音媚鄧楚。瑤顏映長川，善服照通滸。求思望襄澨，嘆息對衡渚。中情未相感，搔首增企予。悲鴻失良匹，俯仰戀儔侶。徘徊忘寢食，羽翼不能舉。傾首佇春燕，為我津辭語。
---
劉義恭·遊子移 (三十一首之二十六)
詩題：遊子移
篇目：三十一首之二十六
朝代：南朝宋
作者：劉義恭
卷別：卷六十七：雜曲歌辭七
詩文：三河遊蕩子，麗顏邁荊寶。攜持玉柱箏，懷挾忘憂草。綢繆甘泉中，馳逐邯鄲道。春服候時製，秋紈迎涼造。珍魄暉素腕，玉跡滿襟抱。常嘆樂日晏，恆悲歡不早。揮吹傳舊美，趨謠盡新好。仲尼為輟餐，秦王足傾倒。
---
劉裕·丁督護歌，五首之一 (吳聲歌曲二，一百一十二首之五十六)
詩題：丁督護歌，五首之一
篇目：吳聲歌曲二，一百一十二首之五十六
朝代：南朝宋
作者：劉裕
卷別：卷四十五：清商曲辭二
詩題解：一曰《阿督護》。《宋書·樂志》曰：「《督護歌》者，彭城內史徐逵之為魯軌所殺，宋高祖使府內直督護丁旿收斂殯埋之。逵之妻，高祖長女也。呼旿至閣下，自問殮送之事。每問輒嘆息曰：『丁督護』！其聲哀切，後人因其聲廣其曲焉。」《唐書·樂志》曰：「《丁督護》，晉宋間曲也。今歌是宋武帝所製」云。
詩文：督護北征去，前鋒無不平。朱門垂高蓋，永世揚功名。
---
劉裕·丁督護歌，五首之三 (吳聲歌曲二，一百一十二首之五十八)
詩題：丁督護歌，五首之三
篇目：吳聲歌曲二，一百一十二首之五十八
朝代：南朝宋
作者：劉裕
卷別：卷四十五：清商曲辭二
詩題解：一曰《阿督護》。《宋書·樂志》曰：「《督護歌》者，彭城內史徐逵之為魯軌所殺，宋高祖使府內直督護丁旿收斂殯埋之。逵之妻，高祖長女也。呼旿至閣下，自問殮送之事。每問輒嘆息曰：『丁督護』！其聲哀切，後人因其聲廣其曲焉。」《唐書·樂志》曰：「《丁督護》，晉宋間曲也。今歌是宋武帝所製」云。
詩文：督護北征去，相送落星墟。帆檣如芒檉，督護今何渠。
---
劉裕·丁督護歌，五首之二 (吳聲歌曲二，一百一十二首之五十七)
詩題：丁督護歌，五首之二
篇目：吳聲歌曲二，一百一十二首之五十七
朝代：南朝宋
作者：劉裕
卷別：卷四十五：清商曲辭二
詩題解：一曰《阿督護》。《宋書·樂志》曰：「《督護歌》者，彭城內史徐逵之為魯軌所殺，宋高祖使府內直督護丁旿收斂殯埋之。逵之妻，高祖長女也。呼旿至閣下，自問殮送之事。每問輒嘆息曰：『丁督護』！其聲哀切，後人因其聲廣其曲焉。」《唐書·樂志》曰：「《丁督護》，晉宋間曲也。今歌是宋武帝所製」云。
詩文：洛陽數千里，孟津流無極。辛苦戎馬間，別易會難得。
---
劉裕·丁督護歌，五首之五 (吳聲歌曲二，一百一十二首之六十)
詩題：丁督護歌，五首之五
篇目：吳聲歌曲二，一百一十二首之六十
朝代：南朝宋
作者：劉裕
卷別：卷四十五：清商曲辭二
詩題解：一曰《阿督護》。《宋書·樂志》曰：「《督護歌》者，彭城內史徐逵之為魯軌所殺，宋高祖使府內直督護丁旿收斂殯埋之。逵之妻，高祖長女也。呼旿至閣下，自問殮送之事。每問輒嘆息曰：『丁督護』！其聲哀切，後人因其聲廣其曲焉。」《唐書·樂志》曰：「《丁督護》，晉宋間曲也。今歌是宋武帝所製」云。
詩文：聞歡去北征，相送直瀆浦。只有淚可出，無復情可吐。
---
劉裕·丁督護歌，五首之四 (吳聲歌曲二，一百一十二首之五十九)
詩題：丁督護歌，五首之四
篇目：吳聲歌曲二，一百一十二首之五十九
朝代：南朝宋
作者：劉裕
卷別：卷四十五：清商曲辭二
詩題解：一曰《阿督護》。《宋書·樂志》曰：「《督護歌》者，彭城內史徐逵之為魯軌所殺，宋高祖使府內直督護丁旿收斂殯埋之。逵之妻，高祖長女也。呼旿至閣下，自問殮送之事。每問輒嘆息曰：『丁督護』！其聲哀切，後人因其聲廣其曲焉。」《唐書·樂志》曰：「《丁督護》，晉宋間曲也。今歌是宋武帝所製」云。
詩文：督護初征時，儂亦惡聞許。願作石尤風，四面斷行旅。
---
劉言史·樂府，二首之一 (六十六首之四十四)
詩題：樂府，二首之一
篇目：六十六首之四十四
朝代：唐
作者：劉言史
卷別：卷七十七：雜曲歌辭十七
詩文：花頷紅騣一向偏，綠槐香陌欲朝天。仍嫌眾裏行疾，傍𩍐深藏白玉鞭。
---
劉言史·樂府，二首之二 (六十六首之四十五)
詩題：樂府，二首之二
篇目：六十六首之四十五
朝代：唐
作者：劉言史
卷別：卷七十七：雜曲歌辭十七
詩文：噴珠團香小桂條，玉鞭兼賜霍嫖姚。弄影便從天禁出，碧蹄聲碎五門橋。
---
劉言史·長門怨 (楚調曲中，五十五首之三十七)
詩題：長門怨
篇目：楚調曲中，五十五首之三十七
朝代：唐
作者：劉言史
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：獨坐爐邊結夜愁，暫時恩去亦難留【暫時恩去亦難收】。手持金箸垂紅淚，亂撥寒灰不舉頭。
---
劉賀·塞下曲 (樂府雜題四，六十首之二十一)
詩題：塞下曲
篇目：樂府雜題四，六十首之二十一
朝代：唐
作者：劉賀
卷別：卷九十三：新樂府辭四
詩文：勒兵遼水邊，風急卷旌旃。絕塞陰無草，平沙去盡天。下營看斗建，傳號信狼煙。聖代書青史，當時破虜年。
---
劉遵·度關山 (相和曲中，四十六首之五)
詩題：度關山
篇目：相和曲中，四十六首之五
朝代：南朝梁
作者：劉遵
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：隴樹寒色落，塞雲朝欲開。谷深鼙易響，路狹幰難回。當知結綬去，非是棄繻來。行人思顧返，道別且徘徊。願度關山鶴，勞歌立可哀。
---
劉遵·相逢狹路間 (清調曲二，二十八首之二十七)
詩題：相逢狹路間
篇目：清調曲二，二十八首之二十七
朝代：南朝梁
作者：劉遵
卷別：卷三十四：相和歌辭九
詩文：春晚駕香車，交輪礙狹斜。所恐惟風入，疑傷步搖花。含羞隱年少，何因問妾家。青樓臨上路，相期覺路賒。
---
劉遵·蒲坂行 (瑟調曲五，四十四首之三十七)
詩題：蒲坂行
篇目：瑟調曲五，四十四首之三十七
朝代：南朝梁
作者：劉遵
卷別：卷四十：相和歌辭十五
詩題解：《古今樂錄》曰：「王僧虔《技錄》有《蒲坂行》，今不歌。」《通典》曰：「河東，唐虞所都蒲坂也。漢為蒲坂縣。春秋時秦晉戰於河曲，即其地也。」
詩文：漢使出蒲坂，去去往交河。間諜敢虧對，驂馬脫鳴珂。乍作渡瀘怨，何辭上隴歌。
---
劉邈·折楊柳 (漢橫吹曲二，五十九首之三十七)
詩題：折楊柳
篇目：漢橫吹曲二，五十九首之三十七
朝代：南朝梁
作者：劉邈
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：高樓十載別，楊柳濯絲枝。摘葉驚開駃，攀條恨久離。年年阻音息，月月減容儀。春來誰不望，相思君自知。
---
劉邈·採桑 (相和曲下，五十三首之二十六)
詩題：採桑
篇目：相和曲下，五十三首之二十六
朝代：南朝梁
作者：劉邈
卷別：卷二十八：相和歌辭三
詩文：倡妾不勝愁，結束下青樓。逐伴西城路，相攜南陌頭。葉盡時移樹，枝高乍易鉤【枝高任易鉤】。絲繩提且脫【絲繩掛且脫】，金籠寫仍收。蠶飢日欲暮，誰為使君留。
---
劉邦·大起風 (四十七首之四十四)
詩題：大起風
篇目：四十七首之四十四
朝代：漢
作者：劉邦
卷別：卷五十八：琴曲歌辭二
詩題解：《漢書》曰：「高祖既定天下，還過沛，留，置酒沛宮，悉召故人父老子弟佐酒，發沛中兒得百二十人，教之歌。酒酣，帝擊筑自歌，令兒皆和習之。帝自起舞。」《禮樂志》曰：「至孝惠時，以沛宮為原廟，令歌兒習吹以相和，常以百二十人為員。」按《琴操》有《大風起》，漢高帝所作也。
詩文：大風起兮雲飛揚，威加海內兮歸故鄉，安得猛士兮守四方。
---
劉邦·楚歌 (歌辭一，三十八首之三十六)
詩題：楚歌
篇目：歌辭一，三十八首之三十六
朝代：漢
作者：劉邦
卷別：卷八十三：雜歌謠辭一
詩題解：《漢書》曰：「高祖欲立戚夫人子趙王如意而廢太子，後不果。戚夫人泣涕，帝曰：『為我楚舞，吾為若楚歌。』」其旨言太子得四皓為輔，羽翼成就，不可易也。顏師古曰：「楚歌者，楚人之歌，猶吳歈越吟也。」
詩文：鴻鵠高飛，一舉千里。羽翼以就，橫絕四海。橫絕四海，又可奈何，雖有繒繳，尚安所施。
---
劉鑠·三婦豔詩 (清調曲三，四十八首之十三)
詩題：三婦豔詩
篇目：清調曲三，四十八首之十三
朝代：南朝宋
作者：劉鑠
卷別：卷三十五：相和歌辭十
詩文：大婦裁霧縠，中婦牒冰練。小婦端清景，含歌登玉殿。丈人且徘徊，臨風傷流霰。
---
劉鑠·白紵曲 (白紵舞辭，二十九首之一)
詩題：白紵曲
篇目：白紵舞辭，二十九首之一
朝代：南朝宋
作者：劉鑠
卷別：卷五十五：舞曲歌辭四
詩文：仙仙徐動何盈盈，玉腕俱凝若雲行。佳人舉袖耀青蛾，摻摻擢手映鮮羅。　
---
劉長卿·太行苦熱行 (三十三首之十二)
詩題：太行苦熱行
篇目：三十三首之十二
朝代：唐
作者：劉長卿
卷別：卷六十五：雜曲歌辭五
詩文：迢迢太行路，自古稱險惡。千騎儼欲前，群峰望如削。火雲從中起，仰視飛鳥落。汗馬臥高原，危旌倚長薄。清風何不至，赤日方煎爍。石露山木焦，鱗窮水泉涸。九重今旰食，萬里傳明略。諸將候軒車，元兇愁鼎鑊。何勞短兵接，自有長纓縛。通越事豈難，渡瀘功未博。朝辭羊腸坂，夕望貝丘郭。漳水斜遶營，常山遙入幕。永懷姑蘇下，因寄建安作。白雪和誠難，滄波意空託。陳琳書記好，王粲從軍樂。早晚歸漢庭，隨君上麟閣。
---
劉長卿·少年行 (六十三首之二十九)
詩題：少年行
篇目：六十三首之二十九
朝代：唐
作者：劉長卿
卷別：卷六十六：雜曲歌辭六
詩文：射飛誇侍獵，行樂愛聯鑣。薦枕青娥豔，鳴鞭白馬驕。曲房珠翠合，深巷管弦調。日晚春風裏，衣香滿路飄。
---
劉長卿·平蕃曲，三首之一 (樂府雜題二，五十首之二十五)
詩題：平蕃曲，三首之一
篇目：樂府雜題二，五十首之二十五
朝代：唐
作者：劉長卿
卷別：卷九十一：新樂府辭二
詩文：吹角報蕃營，迴軍欲洗兵。已教青海外，自築漢家城。
---
劉長卿·平蕃曲，三首之三 (樂府雜題二，五十首之二十七)
詩題：平蕃曲，三首之三
篇目：樂府雜題二，五十首之二十七
朝代：唐
作者：劉長卿
卷別：卷九十一：新樂府辭二
詩文：絕漠大軍還，平沙獨戍閒。空留一片石，萬古在燕山。
---
劉長卿·平蕃曲，三首之二 (樂府雜題二，五十首之二十六)
詩題：平蕃曲，三首之二
篇目：樂府雜題二，五十首之二十六
朝代：唐
作者：劉長卿
卷別：卷九十一：新樂府辭二
詩文：渺渺戍煙孤，茫茫塞草枯。隴關何用閉，萬里不防胡。
---
劉長卿·從軍行，六首之一 (平調曲四，五十八首之二十)
詩題：從軍行，六首之一
篇目：平調曲四，五十八首之二十
朝代：唐
作者：劉長卿
卷別：卷三十三：相和歌辭八
詩文：迴看虜騎合，城下漢兵稀。白刃兩相向，黃雲愁不飛。手中無尺鐵，徒欲突重圍。
---
劉長卿·從軍行，六首之三 (平調曲四，五十八首之二十二)
詩題：從軍行，六首之三
篇目：平調曲四，五十八首之二十二
朝代：唐
作者：劉長卿
卷別：卷三十三：相和歌辭八
詩文：草枯秋塞上，望見漁陽郭。胡馬嘶一聲，漢兵淚雙落。誰為吮癰者，此事今人薄。
---
劉長卿·從軍行，六首之二 (平調曲四，五十八首之二十一)
詩題：從軍行，六首之二
篇目：平調曲四，五十八首之二十一
朝代：唐
作者：劉長卿
卷別：卷三十三：相和歌辭八
詩文：落日更蕭條，北方動枯草。將軍追虜騎，夜失陰山道。戰敗仍樹勳，韓、彭但空老。
---
劉長卿·從軍行，六首之五 (平調曲四，五十八首之二十四)
詩題：從軍行，六首之五
篇目：平調曲四，五十八首之二十四
朝代：唐
作者：劉長卿
卷別：卷三十三：相和歌辭八
詩文：倚劍白日暮，望鄉登戍樓。北風吹羌笛，此夜關山愁。迴首不無意，滹河空自流。
---
劉長卿·從軍行，六首之六 (平調曲四，五十八首之二十五)
詩題：從軍行，六首之六
篇目：平調曲四，五十八首之二十五
朝代：唐
作者：劉長卿
卷別：卷三十三：相和歌辭八
詩文：黃沙一萬里，白首無人憐。報國劍已折，歸鄉身幸全。單于古臺下，邊色寒蒼然。
---
劉長卿·從軍行，六首之四 (平調曲四，五十八首之二十三)
詩題：從軍行，六首之四
篇目：平調曲四，五十八首之二十三
朝代：唐
作者：劉長卿
卷別：卷三十三：相和歌辭八
詩文：目極雁門道，青青邊草春。一身事征戰，匹馬同辛勤。末路成白首，功歸天下人。
---
劉長卿·湘妃 (四十五首之八)
詩題：湘妃
篇目：四十五首之八
朝代：唐
作者：劉長卿
卷別：卷五十七：琴曲歌辭一
詩題解：《山海經》曰：「洞庭之山，帝之二女居之。」郭璞云：「天帝之女，處江為神，即《列仙傳》所謂江妃二女也。」劉向《列女傳》曰：「帝堯之二女，長曰娥皇，次曰女英，堯以妻舜于媯汭。舜既為天子，娥皇為后，女英為妃。舜死於蒼梧，二妃死於江湘之間，俗謂之湘君。」《湘中記》曰：「舜二妃死為湘水神，故曰湘妃。」韓愈《黃陵廟碑》曰：「秦博士對始皇帝云：湘君者，堯之二女舜妃者也。劉向鄭玄亦皆以二妃為湘君。而《離騷》《九歌》既有《湘君》，又有《湘夫人》，王逸以為湘君者，自其水神而謂，湘夫人乃二妃，璞與逸俱失也。堯之長女娥皇為舜正妃，故曰君，其二女女英自宜降曰夫人也。故《九歌》謂娥皇為君，女英為帝子，各以其盛者推言之也。禮有小君，明其正自得稱君也。」按《琴操》有《湘妃怨》，又有《湘夫人》曲。
詩文：帝子不可見，秋風來暮思。嬋娟湘江月，千載空蛾眉。
---
劉長卿·王昭君 (吟嘆曲，五十九首之二十二)
詩題：王昭君
篇目：吟嘆曲，五十九首之二十二
朝代：唐
作者：劉長卿
卷別：卷二十九：相和歌辭四
詩文：自矜妖豔色，不顧丹青人。那知粉繢能相負，卻使容華翻誤身。上馬辭君嫁驕虜，玉顏對人啼不語。北風雁急浮清秋【北風雁急浮雲秋】，萬里獨見黃河流。纖腰不復漢宮寵，雙蛾長向胡天愁。琵琶絃中苦調多，蕭蕭羌笛聲相和。可憐一曲傳樂府，能使千秋傷綺羅。
---
劉長卿·銅雀臺 (平調曲二，四十五首之五)
詩題：銅雀臺
篇目：平調曲二，四十五首之五
朝代：唐
作者：劉長卿
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：嬌愛更何日，高臺空數層。含啼映雙袖，不忍看西陵。漳河東流無復來，百花輦路為蒼苔。青樓月夜長寂寞，碧雲日暮空徘徊。君不見鄴中萬事非昔時，古人何在今人悲。春風不逐君王去，草色年年舊宮路。宮中歌舞已浮雲，空指行人往來處。
---
劉長卿·長門怨 (楚調曲中，五十五首之四十三)
詩題：長門怨
篇目：楚調曲中，五十五首之四十三
朝代：唐
作者：劉長卿
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：何事長門閉，珠簾只自垂。月移深殿早，春向後宮遲。蕙草生閒地，梨花發舊枝。芳菲自恩幸，看卻被風吹。
---
劉駕·出塞 (漢橫吹曲二，五十九首之十九)
詩題：出塞
篇目：漢橫吹曲二，五十九首之十九
朝代：唐
作者：劉駕
卷別：卷二十二：橫吹曲辭二
詩文：胡風不開花，四氣多作雪。北人尚凍死，況我本南越。古來犬羊地，巡狩無遺轍。九土耕不盡，武皇猶征伐。中天有高閣，圖畫何時歇。坐恐塞上山，低於沙中骨。
---
劉駕·戰城南 (漢鐃歌上，二十二首之二十)
詩題：戰城南
篇目：漢鐃歌上，二十二首之二十
朝代：唐
作者：劉駕
卷別：卷十六：鼓吹曲辭一
詩文：城南征戰多，城北無飢鴉。白骨馬蹄下，誰言皆有家。城前水聲苦，倏忽流萬古。莫爭城外地，城裏有閒土。
---
劉駕·空城雀 (三十三首之三十一)
詩題：空城雀
篇目：三十三首之三十一
朝代：唐
作者：劉駕
卷別：卷六十八：雜曲歌辭八
詩題解：《樂府解題》曰：「鮑照《空城雀》云：『雀乳四鷇，空城之阿。』言輕飛近集，茹腹辛傷，免網羅而已。」
詩文：飢啄空城土，莫近太倉粟。一粒未充腸，卻入公子腹。且弔城上骨，幾曾害爾族。不聞莊辛語，今日寒蕪綠。
---
劉駕·苦寒行 (清調曲一，十四首之十)
詩題：苦寒行
篇目：清調曲一，十四首之十
朝代：唐
作者：劉駕
卷別：卷三十三：相和歌辭八
詩文：嚴寒動八荒，莿莿無休時。陽烏不自暖，雪壓扶桑枝。歲暮寒益壯，青春安得歸？朔雁到南海，越禽何處飛？誰言貧士嘆，不為身無衣？
---
劉駕·賈客詞 (西曲歌中，八十首之四十)
詩題：賈客詞
篇目：西曲歌中，八十首之四十
朝代：唐
作者：劉駕
卷別：卷四十八：清商曲辭五
詩文：賈客燈下起，猶言發已遲。高山有疾路，暗行終不疑。寇盜伏其路，猛獸來相追。金玉四散去，空囊委路歧。揚州有大宅，白骨無地歸。少婦當此日，對鏡弄花枝。
---
劉駕·長門怨 (楚調曲中，五十五首之四十七)
詩題：長門怨
篇目：楚調曲中，五十五首之四十七
朝代：唐
作者：劉駕
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：御泉長繞鳳凰樓，只是恩波別處流。閒揲舞衣歸未得，夜來砧杵六宮秋。
---
劉駿·自君之出矣 (五十二首之六)
詩題：自君之出矣
篇目：五十二首之六
朝代：南朝宋
作者：劉駿
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，金翠闇無精。思君如日月，回還晝夜生。
---
包佶·亞獻終獻 (唐祀雨師樂章，五首之四)
詩題：亞獻終獻
篇目：唐祀雨師樂章，五首之四
朝代：唐
作者：包佶
卷別：卷六：郊廟歌辭六
詩文：奠既備，獻將終。神行令，瑞飛空。迎乾德，祈歲功。乘煙燎，儼從風。
---
包佶·亞獻終獻 (唐祀風師樂章，五首之四)
詩題：亞獻終獻
篇目：唐祀風師樂章，五首之四
朝代：唐
作者：包佶
卷別：卷六：郊廟歌辭六
詩文：膋薌備，玉帛陳。風動物，樂感神。三獻終，百神臻。草木榮，天下春。
---
包佶·奠幣登歌 (唐祀雨師樂章，五首之二)
詩題：奠幣登歌
篇目：唐祀雨師樂章，五首之二
朝代：唐
作者：包佶
卷別：卷六：郊廟歌辭六
詩文：歲正朱明，禮布元制。惟樂能感，與神合契。陰霧離披，靈馭搖裔。膏澤之慶，期於稔歲。
---
包佶·奠幣登歌 (唐祀風師樂章，五首之二)
詩題：奠幣登歌
篇目：唐祀風師樂章，五首之二
朝代：唐
作者：包佶
卷別：卷六：郊廟歌辭六
詩文：旨酒告潔，青蘋應候。禮陳瑤幣，樂獻金奏。彈弦自昔，解凍惟舊。仰瞻肸蚃，群祥來湊。
---
包佶·迎俎酌獻 (唐祀雨師樂章，五首之三)
詩題：迎俎酌獻
篇目：唐祀雨師樂章，五首之三
朝代：唐
作者：包佶
卷別：卷六：郊廟歌辭六
詩文：陽開幽蟄，躬奉鬱鬯。禮備節應，震來靈降。動植求聲，飛沈允望。時康氣茂，惟神之貺。
---
包佶·迎俎酌獻 (唐祀風師樂章，五首之三)
詩題：迎俎酌獻
篇目：唐祀風師樂章，五首之三
朝代：唐
作者：包佶
卷別：卷六：郊廟歌辭六
詩文：德盛昭臨，迎拜巽方。爰候發生，式薦馨香，酌醴具舉，工歌再揚。神歆六律，恩降百祥。
---
包佶·迎神 (唐祀雨師樂章，五首之一)
詩題：迎神
篇目：唐祀雨師樂章，五首之一
朝代：唐
作者：包佶
卷別：卷六：郊廟歌辭六
詩文：陟降左右，誠達幽玄。作解之功，樂惟有年。雲軿戾止，灑霧飄煙。惟馨展禮，爰列豆籩。
---
包佶·迎神 (唐祀風師樂章，五首之一)
詩題：迎神
篇目：唐祀風師樂章，五首之一
朝代：唐
作者：包佶
卷別：卷六：郊廟歌辭六
詩文：太皞御氣，句芒肇功。蒼龍青旗，爰候祥風。律以和應，神以感通。鼎俎脩蚃，時惟禮崇。
---
包佶·送神 (唐祀雨師樂章，五首之五)
詩題：送神
篇目：唐祀雨師樂章，五首之五
朝代：唐
作者：包佶
卷別：卷六：郊廟歌辭六
詩文：整駕昇車望寥廓，垂陰薦祉蕩昏氛。饗時靈貺僾如在，樂罷餘聲遙可聞。飲福陳誠禮容備，撤俎終獻曙光分。跪拜臨壇結空想，年年應節候油雲。
---
包佶·送神 (唐祀風師樂章，五首之五)
詩題：送神
篇目：唐祀風師樂章，五首之五
朝代：唐
作者：包佶
卷別：卷六：郊廟歌辭六
詩文：微穆敷華能應節，飄揚發彩宜行慶。送迎靈駕神心饗，跪拜靈壇禮容盛。氣和草木發萌芽，德暢禽魚遂翔泳。永望翠蓋逐流雲，自茲率土調春令。
---
包明月·前溪歌 (吳聲歌曲二，一百一十二首之五十一)
詩題：前溪歌
篇目：吳聲歌曲二，一百一十二首之五十一
朝代：南朝梁
作者：包明月
卷別：卷四十五：清商曲辭二
詩題解：《宋書·樂志》曰：「《前溪歌》者，晉車騎將軍沈玩所製。」郗昂《樂府解題》曰：「《前溪》，舞曲也。」
詩文：當曙與未曙，百鳥啼窗前。獨眠抱被嘆，憶我懷中儂，單情何時雙。
---
厲玄·從軍行 (平調曲四，五十八首之十一)
詩題：從軍行
篇目：平調曲四，五十八首之十一
朝代：唐
作者：厲玄
卷別：卷三十三：相和歌辭八
詩文：邊草早不春，劍花增濘塵。廣場收驥尾，清瀚怯龍鱗。帆色已歸越，松聲厭避秦。幾時逢範蠡，處處是通津。
---
古辭·上之回 (漢鐃歌，十八首之四)
詩題：上之回
篇目：漢鐃歌，十八首之四
朝代：
作者：古辭
卷別：卷十六：鼓吹曲辭一
詩題解：《漢書》曰：「孝文十四年，匈奴入朝那蕭關，遂至彭陽。使騎兵入燒回中宮，候騎至雍甘泉。」回中地在安定，其中有宮也。《武帝紀》曰：「元封四年冬十月，行幸雍，祠五畤。通回中道，遂北出蕭關。」吳兢《樂府解題》曰：「漢武通回中道，後數出遊幸焉。」沈建《廣題》曰：「漢曲皆美當時之事。」按石關，宮闕名，近甘泉宮。相如《上林賦》云「蹶石關，曆封巒」是也。 
詩文：上之回所中，益夏將至。行將北，以承甘泉宮。寒暑德。游石關，望諸國。月支臣，匈奴服。令從百官疾驅馳，千秋萬歲樂無極。
---
古辭·上邪 (漢鐃歌，十八首之十五)
詩題：上邪
篇目：漢鐃歌，十八首之十五
朝代：
作者：古辭
卷別：卷十六：鼓吹曲辭一
詩文：上邪，我欲與君相知，長命無絕衰。山無陵，江水為竭，冬雷震震夏雨雪，天地合，乃敢與君絕。
---
古辭·上陵 (漢鐃歌，十八首之八)
詩題：上陵
篇目：漢鐃歌，十八首之八
朝代：
作者：古辭
卷別：卷十六：鼓吹曲辭一
詩題解：《古今樂錄》曰：「漢章帝元和中，有宗廟食舉六曲，加《重來》《上陵》二曲，為《上陵》食舉。」《後漢書·禮儀志》曰：「正月上丁祠南郊，次北郊、明堂、高廟、世祖廟，謂之五供。禮畢，以次上陵。西都舊有上陵。東都之儀，太官上食，太常樂奏食舉。」按古詞大略言神仙事，不知與食舉曲同否。宋何承天《上陵者篇》曰：「上陵者相追攀。」但言升高望遠、傷時怨嘆而已。
詩文：上陵何美美，下津風以寒。問客從何來，言從水中央。桂樹為君船，青絲為君笮，木蘭為君櫂，黃金錯其間。滄海之雀赤翅鴻，白雁隨。山林乍開乍合，曾不知日月明。醴泉之水，光澤何蔚蔚。芝為車，龍為馬，覽遨遊，四海外。甘露初二年，芝生銅池中，仙人下來飲，延壽千萬歲。
---
古辭·元會曲 (齊隨王鼓吹曲，十首之一)
詩題：元會曲
篇目：齊隨王鼓吹曲，十首之一
朝代：南朝齊
作者：古辭
卷別：卷二十：鼓吹曲辭五
詩文：二儀啟昌曆，三陽應慶期【三朝應慶期】。珪贄紛成序，鞮譯憬來思。分階赩組練，充庭羅翠旗。觴流白日下，吹溢景雲滋。天儀穆藻殿，萬宇壽皇基【萬宇慶皇基】。
---
古辭·冉冉孤生竹 (四十八首之三)
詩題：冉冉孤生竹
篇目：四十八首之三
朝代：
作者：古辭
卷別：卷七十四：雜曲歌辭十四
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
古辭·前緩聲歌 (三十三首之二十七)
詩題：前緩聲歌
篇目：三十三首之二十七
朝代：
作者：古辭
卷別：卷六十五：雜曲歌辭五
詩題解：晉陸機《前緩聲歌》曰：「游仙聚靈族，高會曾城阿。」言將前慕仙游，冀命長緩，故流聲於歌曲也。宋謝惠連又有《後緩聲歌》，大略戒居高位而為讒諂所蔽，與前歌之意異矣。按緩聲本謂歌聲之緩，非言命也。又有《緩歌行》，亦出於此。
詩文：水中之馬必有陸地之船，但有意氣，不能自前。心非木石，荊根株數，得覆蓋天，當復思。東流之水必有西上之魚，不在大小，但有朝於復來。長笛續短笛，欲今皇帝陛下三千萬。
---
古辭·君馬黃 (漢鐃歌，十八首之十)
詩題：君馬黃
篇目：漢鐃歌，十八首之十
朝代：
作者：古辭
卷別：卷十六：鼓吹曲辭一
詩文：君馬黃，臣馬蒼，二馬同逐臣馬良。易之有騩蔡有赭，美人歸以南，駕車馳馬，美人傷我心；佳人歸以北，駕車馳馬，佳人安終極。
---
古辭·善哉行 (瑟調曲一，十六首之一)
詩題：善哉行
篇目：瑟調曲一，十六首之一
朝代：
作者：古辭
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：來日大難，口燥唇乾。今日相樂，皆當喜歡。經歷名山，芝草翻翻。仙人王喬，奉藥一丸。自惜袖短，內手知寒。慚無靈輒，以報趙宣。月沒參橫，北斗闌干。親交在門，飢不及餐。歡日尚少，戚日苦多。以何忘憂，彈箏酒歌。淮南八公，要道不煩。參駕六龍，遊戲雲端。
---
古辭·婦病行 (瑟調曲三，四十首之三十五)
詩題：婦病行
篇目：瑟調曲三，四十首之三十五
朝代：
作者：古辭
卷別：卷三十八：相和歌辭十三
詩文：婦病連年累歲，傳呼丈人前一言。當言未及得言，不知淚下一何翩翩。「屬累君兩三孤子，莫我兒飢且寒，有過慎莫苴笞，行當折搖，思復念之」。亂曰：抱時無衣，襦復無裏。閉門塞牖舍，孤兒到市，道逢親交，泣坐不能起。從乞求與孤買餌，對交啼泣淚不可止。「我欲不傷悲不能已」。探懷中錢持授，交入門，見孤兒啼索其母抱，徘徊空舍中，行復爾耳，棄置勿復道！
---
古辭·孤兒行 (瑟調曲三，四十首之三十七)
詩題：孤兒行
篇目：瑟調曲三，四十首之三十七
朝代：
作者：古辭
卷別：卷三十八：相和歌辭十三
詩題解：《孤子生行》，一曰《孤兒行》。古辭言孤兒為兄嫂所苦，難與久居也。《歌錄》曰：「《孤子生行》，亦曰《放歌行》。」《樂府解題》曰：「鮑照《放歌行》云：『蓼蟲避葵堇』，言朝廷方盛，君上好才，何為臨歧相將去也。」
詩文：孤兒生，孤子遇生，命獨當苦！父母在時，乘堅車，駕駟馬。父母已去，兄嫂令我行賈。南到九江，東到齊與魯。臘月來歸，不敢自言苦。頭多蟣虱，面目多塵。大兄言辦飯，大嫂言視馬。上高堂，行取殿下堂，孤兒淚下如雨。使我朝行汲，暮得水來歸。手為錯，足下無菲。愴愴履霜，中多蒺藜。拔斷蒺藜，腸肉中愴欲悲。淚下渫渫，清涕纍纍。冬無複襦，夏無單衣。居生不樂，不如早去，下從地下黃泉。春氣動，草萌芽。三月蠶桑，六月收瓜。將是瓜車，來到還家。瓜車反覆，助我者少，啗瓜者多。原還我蒂，兄與嫂嚴，獨且急歸。當興校計。亂曰：里中一何譊譊，願欲寄尺書，將與地下父母，兄嫂難與久居。
---
古辭·宮調曲，五首之一 (周五聲調曲，二十四首之一)
詩題：宮調曲，五首之一
篇目：周五聲調曲，二十四首之一
朝代：南朝梁
作者：古辭
卷別：卷十五：燕射歌辭三
詩文：氣離清濁割，元開天地分。三才初辨正，六位始成文。繼天爰立長，安民乃樹君。其明廣如日，其澤厚如雲。惟昔我文祖，撥亂拒謳歌。三分未撫運，八百不陵河。禮敷天下信，樂正神人和。風塵行息警，江海欲無波。
---
古辭·將進酒 (漢鐃歌，十八首之九)
詩題：將進酒
篇目：漢鐃歌，十八首之九
朝代：
作者：古辭
卷別：卷十六：鼓吹曲辭一
詩題解：古詞曰：「將進酒，乘大白。」大略以飲酒放歌為言。宋何承天《將進酒篇》曰：「將進酒，慶三朝。備繁禮，薦嘉肴。」則言朝會進酒，且以濡首荒志為戒。若梁昭明太子云「洛陽輕薄子」，但敘遊樂飲酒而已。
詩文：將進酒，乘大白。辨加哉，詩審搏。放故歌，心所作。同陰氣，詩悉索。使禹良工觀者苦。
---
古辭·巫山高 (漢鐃歌中，七十一首之一)
詩題：巫山高
篇目：漢鐃歌中，七十一首之一
朝代：南朝齊
作者：古辭
卷別：卷十七：鼓吹曲辭二
詩文：南國多奇山，荊巫獨靈異。雲雨麗以佳，陽臺千里思。勿言可再得，特美君王意。高唐一斷絕，光陰不可遲。
---
古辭·巫山高 (漢鐃歌，十八首之七)
詩題：巫山高
篇目：漢鐃歌，十八首之七
朝代：
作者：古辭
卷別：卷十六：鼓吹曲辭一
詩題解：《樂府解題》曰：「古詞言，江淮水深，無梁可度，臨水遠望，思歸而已。若齊王融『想像巫山高』，梁範云『巫山高不極』。雜以陽臺神女之事，無複遠望思歸之意也。」又有《演巫山高》，不詳所起。 
詩文：巫山高，高以大；淮水深，難以逝。我欲東歸，害不為？我集無高曳，水何湯湯回回。臨水遠望，泣下霑衣。遠道之人心思歸，謂之何！
---
古辭·巾舞歌 (雜舞二，二十五首之十八)
詩題：巾舞歌
篇目：雜舞二，二十五首之十八
朝代：
作者：古辭
卷別：卷五十四：舞曲歌辭三
詩題解：《唐書·樂志》曰：「《公莫舞》，晉、宋謂之《巾舞》。其說云：漢高祖與項籍會鴻門，項莊舞劍，將殺高祖，項伯亦舞，以袖隔之，且語莊云：『公莫』。古人相呼曰公，言公莫害漢王也。漢人德之，故舞用巾以像項伯衣袖之遺式。」《宋書·樂志》曰：「按《琴操》有《公莫渡河》，然則其聲所從來已久。俗云項伯，非也。」《古今樂錄》曰：「《巾舞》，古有歌辭，訛異不可解。江左以來，有歌舞辭。沈約疑是《公無渡河曲》今三調中自有《公無渡河》，其聲哀切，故入瑟調，不容以瑟調離於舞曲。惟《公無渡河》，古有歌有弦，無舞也。」
詩文：吾不見公莫時吾何嬰公來嬰姥時吾哺聲何為茂時為來嬰當恩吾明月之土轉起吾何嬰土來嬰轉去吾哺聲何為土轉南來嬰當去吾城上羊下食草吾何嬰下來吾食草吾哺聲汝何三年針縮何來嬰吾亦老吾平平門淫涕下吾何嬰何來嬰涕下吾哺聲昔結吾馬客來嬰吾當行吾度四州洛四海吾何嬰海何來嬰四海吾哺聲熇西馬頭香來嬰吾洛道吾治五丈度汲水吾噫邪哺誰當求兒母何意零邪錢健步哺誰當吾求兒母何吾哺聲三針一發交時還弩心意何零意弩心遙來嬰弩心哺聲復相頭巾意何零何邪相哺頭巾相吾來嬰頭巾母何何吾復來推排意何零相哺推相來嬰推非母何吾復車輪意何零子以邪相哺轉輪吾來嬰轉母何吾使君去時意何零子以邪使君去時使來嬰去時母何吾思君去時意何零子以邪思君去時思來嬰吾去時母何何吾吾
---
古辭·平陵東 (相和曲下，五十三首之九)
詩題：平陵東
篇目：相和曲下，五十三首之九
朝代：
作者：古辭
卷別：卷二十八：相和歌辭三
詩題解：崔豹《古今注》曰：「《平陵東》，漢翟義門人所作也。」《樂府解題》曰：「義，丞相方進之少子，字文仲，為東郡太守。以王莽方篡漢，舉兵誅之，不克，見害。門人作歌以怨之也。」
詩文：平陵東，松柏桐，不知何人劫義公。劫義公，在高堂下，交錢百萬兩走馬。兩走馬，亦誠難，顧見追吏心中惻。心中惻，血出漉，歸告我家賣黃犢。
---
古辭·思悲翁 (漢鐃歌，十八首之二)
詩題：思悲翁
篇目：漢鐃歌，十八首之二
朝代：
作者：古辭
卷別：卷十六：鼓吹曲辭一
詩文：思悲翁，唐思，奪我美人侵以遇。悲翁也，但我思。蓬首狗【蓬蕞狗】，逐狡兔，食交君。梟子五，梟母六，拉沓高飛暮安宿。
---
古辭·怨詩行 (楚調曲上，三十六首之二十五)
詩題：怨詩行
篇目：楚調曲上，三十六首之二十五
朝代：
作者：古辭
卷別：卷四十一：相和歌辭十六
詩題解：《古今樂錄》曰：「《怨詩行》歌東阿王『明月照高樓』一篇。」王僧虔《技錄》曰：「荀錄所載『古為君』一篇，今不傳。」《琴操》曰：「卞和得玉璞以獻楚懷王，王使樂正子治之，曰：『非玉。』刖其右足。平王立，復獻之，又以為欺，刖其左足。平王死，子立，復獻之，乃抱玉而哭，繼之以血，荊山為之崩。王使剖之，果有寶。乃封和為陵陽侯。辭不受而作怨歌焉。」班婕妤《怨詩行》序曰：「漢成帝班婕妤失寵，求供養太后於長信宮，乃作怨詩以自傷。託辭於紈扇云。」《樂府解題》曰：古詞云：『為君既不易，為臣良獨難。』言周公推心輔政，二叔流言，致有雷雨拔木之變。梁簡文『十五頗有餘』，自言姝豔，以讒見毀。又曰『持此傾城貌，翻為不肖軀』。與古文意同而體異。若傅休弈《怨歌行》云：『昭昭朝時日，皎皎最明月。』蓋傷十五入君門，一別終華髮，不及偕老，猶望死而同穴也。」
詩文：天德悠且長，人命一何促。百年未幾時，奄若風吹燭。嘉賓難再遇，人命不可續。齊度遊四方，各繫太山錄。人間樂未央，忽然歸東嶽。當須盪中情，遊心恣所欲。
---
古辭·悲歌行 (三十三首之五)
詩題：悲歌行
篇目：三十三首之五
朝代：
作者：古辭
卷別：卷六十二：雜曲歌辭二
詩文：悲歌可以當泣，遠望可以當歸。思念故鄉，鬱鬱纍纍。欲歸家無人，欲渡河無船，心思不能言，腸中車輪轉。
---
古辭·戰城南 (漢鐃歌，十八首之六)
詩題：戰城南
篇目：漢鐃歌，十八首之六
朝代：
作者：古辭
卷別：卷十六：鼓吹曲辭一
詩文：戰城南，死郭北，野死不葬烏可食。為我謂烏：「且為客豪，野死諒不葬，腐肉安能去子逃？」水深激激，蒲葦冥冥。梟騎戰鬥死，駑馬徘徊鳴。築室，何以南何北，禾黍不穫君何食？願為忠臣安可得？思子良臣，良臣誠可思，朝行出攻，暮不夜歸。
---
古辭·折楊柳行 (瑟調曲二，三十六首之十七)
詩題：折楊柳行
篇目：瑟調曲二，三十六首之十七
朝代：
作者：古辭
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《折楊柳行》歌，文帝『西山』、古『默默』二篇，今不歌。」
詩文：默默施行違，厥罰隨事來。末喜殺龍逄，桀放於鳴條。祖伊言不用，紂頭懸白旄。指鹿用為馬，胡亥以喪軀。夫差臨命絕，乃云負子胥。戎王納女樂，以亡其由余。璧馬禍及虢，二國俱為墟。三夫成市虎，慈母投杼趨。卞和之刖足，接輿歸草廬。
---
古辭·有所思 (漢鐃歌，十八首之十二)
詩題：有所思
篇目：漢鐃歌，十八首之十二
朝代：
作者：古辭
卷別：卷十六：鼓吹曲辭一
詩題解：《樂府解題》曰：「古詞言『有所思，乃在大海南。何用問遺君？雙珠玳瑁簪。聞君有他心，燒之當風揚其灰。從今已往，勿復相思而與君絕』也。」按《古今樂錄》漢太樂食舉第七曲亦用之，不知與此同否。若齊王融「如何有所思」，梁劉繪「別離安可再」，但言離思而已。宋何承天《有所思篇》曰：「有所思，思昔人，曾、閔二子善養親。」則言生罹荼苦，哀慈親之不得見也。
詩文：有所思，乃在大海南。何用問遺君？雙珠玳瑁簪，用玉紹繚之。聞君有他心，拉雜摧燒之。摧燒之，當風揚其灰。從今以往，勿復相思。相思與君絕！雞鳴狗吠，兄嫂當知之。秋風肅肅晨風颸，東方須臾高知之。
---
古辭·木蘭詩，二首之一 (梁鼓角橫吹曲，十一首之九)
詩題：木蘭詩，二首之一
篇目：梁鼓角橫吹曲，十一首之九
朝代：
作者：古辭
卷別：卷二十五：橫吹曲辭五
詩題解：《古今樂錄》曰：「木蘭不知名，浙江西道觀察使兼御史中丞韋元甫續附入。」
詩文：唧唧復唧唧【促織何唧唧】，木蘭當戶織。不聞機杼聲，唯聞女嘆息。問女何所思，問女何所憶，女亦無所思，女亦無所憶。昨夜見軍帖，可汗大點兵。軍書十二卷，卷卷有爺名。阿爺無大兒，木蘭無長兄。願為市鞍馬，從此替爺征。東市買駿馬，西市買鞍韉，南市買轡頭，北市買長鞭。旦辭爺孃去【朝辭爺孃去】，暮宿黃河邊。不聞爺孃喚女聲，但聞黃河流水鳴濺濺。旦辭黃河去，暮至黑山頭【暮宿黑山頭】。不聞爺孃喚女聲，但聞燕山胡騎鳴啾啾。萬里赴戎機，關山度若飛。朔氣傳金柝，寒光照鐵衣，將軍百戰死，壯士十年歸。歸來見天子，天子坐明堂。策勳十二轉，賞賜百千強【賜物百千強】。可汗問所欲，「木蘭不用尚書郎【欲與木蘭賞，不願尚書郎】，願馳千里足，送兒還故鄉」。爺孃聞女來，出郭相扶將。阿姊聞妹來，當戶理紅妝。小弟聞姊來，磨刀霍霍向豬羊。開我東閣門，坐我西間床。脫我戰時袍，著我舊時裳。當窗理雲鬢，掛鏡帖花黃【對鏡帖花黃】。出門看火伴，火伴皆驚惶【火伴始驚惶】。「同行十二年，不知木蘭是女郎」。雄兔腳撲朔，雌兔眼迷離。雙兔傍地走【兩兔傍地走】，安能辨我是雄雌。
---
古辭·木蘭詩，二首之二 (梁鼓角橫吹曲，十一首之十)
詩題：木蘭詩，二首之二
篇目：梁鼓角橫吹曲，十一首之十
朝代：
作者：古辭
卷別：卷二十五：橫吹曲辭五
詩題解：《古今樂錄》曰：「木蘭不知名，浙江西道觀察使兼御史中丞韋元甫續附入。」
詩文：木蘭抱杼嗟，借問復為誰。欲聞所慽慽，感激強其顏。老父隸兵籍，氣力日衰耗。豈足萬里行，有子復尚少。胡沙沒馬足，朔風裂人膚。老父舊羸病，何以強自扶。木蘭代父去，秣馬備戎行。易卻紈綺裳，洗卻鉛粉妝。馳馬赴軍幕，慷慨攜干將。朝屯雪山下，暮宿青海傍。夜襲燕支虜。更攜于闐羌。將軍得勝歸，士卒還故鄉。父母見木蘭，喜極成悲傷。木蘭能承父母顏，卻卸巾鞲理絲簧。昔為烈士雄，今復嬌子容。親戚持酒賀，父母始知生女與男同。門前舊軍都，十年共崎嶇，本結兄弟交，死戰誓不渝。今也見木蘭，言聲雖是顏貌殊。驚愕不敢前，嘆重徒嘻吁。世有臣子心，能如木蘭節。忠孝兩不渝，千古之名焉可滅！
---
古辭·朱鷺 (漢鐃歌，十八首之一)
詩題：朱鷺
篇目：漢鐃歌，十八首之一
朝代：
作者：古辭
卷別：卷十六：鼓吹曲辭一
詩題解：《儀禮·大射儀》曰：「建鼓在阼階西南鼓。」《傳》云：「建猶樹也，以木貫而載之，樹之跗也。」《隋書·樂志》曰：「建鼓，殷所作。又棲翔鷺於其上，不知何代所加。或曰，鵠也，取其聲揚而遠聞。或曰，鷺，鼓精也。或曰，皆非也。《詩》云：『振振鷺，鷺于飛。鼓咽咽，醉言歸。』言古之君子，悲周道之衰，頌聲之息，飾鼓以鷺，存其風流。未知孰是。」孔穎達曰：「楚威王時，有朱鷺合沓飛翔而來舞，舊鼓吹《朱鷺曲》是也。」然則漢曲蓋因飾鼓以鷺而名曲焉。宋何承天《朱路篇》曰：「朱路揚和鸞，翠蓋曜金華。」但盛稱路車之美，與漢曲異矣。
詩文：朱鷺，魚以烏。鷺何食？食茄下。不之食，不以吐，將以問誅者【將以問諫者】。
---
古辭·東光 (相和曲中，四十六首之十一)
詩題：東光
篇目：相和曲中，四十六首之十一
朝代：
作者：古辭
卷別：卷二十七：相和歌辭二
詩題解：《古今樂錄》曰：「張永《元嘉技錄》云：『東光舊但有絃無音，宋識造其聲歌』。」
詩文：東光平，蒼梧何不平。蒼梧多腐粟，無益諸軍糧。諸軍遊蕩子，早行多悲傷。
---
古辭·東門行 (瑟調曲二，三十六首之二十五)
詩題：東門行
篇目：瑟調曲二，三十六首之二十五
朝代：
作者：古辭
卷別：卷三十七：相和歌辭十二
詩題解：《古今樂錄》曰：「王僧虔《技錄》云：『《東門行》歌古東門一篇，今不歌。』」《樂府解題》曰：「古詞云：『出東門，不顧歸。入門悵欲悲。』言士有貧不安其居者，拔劍將去，妻子牽衣留之，願共餔糜。不求富貴。且曰『今時清，不可為非』也。若宋鮑照『傷禽惡弦驚』，但傷離別而已。」
詩文：出東門，不顧歸。來入門，悵欲悲。盎中無斗米儲，還視架上無懸衣。拔劍東門去，舍中兒母牽衣啼。他家但願富貴，賤妾與君共餔糜。上用倉浪天故，下當用此黃口兒。今非，咄！行！吾去為遲，白髮時下難久居。
---
古辭·東門行 (瑟調曲二，三十六首之二十四)
詩題：東門行
篇目：瑟調曲二，三十六首之二十四
朝代：
作者：古辭
卷別：卷三十七：相和歌辭十二
詩題解：《古今樂錄》曰：「王僧虔《技錄》云：『《東門行》歌古東門一篇，今不歌。』」《樂府解題》曰：「古詞云：『出東門，不顧歸。入門悵欲悲。』言士有貧不安其居者，拔劍將去，妻子牽衣留之，願共餔糜。不求富貴。且曰『今時清，不可為非』也。若宋鮑照『傷禽惡弦驚』，但傷離別而已。」
詩文：出東門，不顧歸。來入門，悵欲悲。盎中無斗儲，還視桁上無懸衣。拔劍出門去，兒女牽衣啼。他家但願富貴，賤妾與君共餔糜。共餔糜，上用倉浪天故，下為黃口小兒。今時清廉，難犯教言，君復自愛莫為非。今時清廉，難犯教言，君復自愛，莫為非。行！吾去為遲，平慎行，望君歸。
---
古辭·東飛伯勞歌 (三十三首之七)
詩題：東飛伯勞歌
篇目：三十三首之七
朝代：
作者：古辭
卷別：卷六十八：雜曲歌辭八
詩文：東飛伯勞西飛燕，黃姑織女時相見。誰家女兒對門居，開顏發豔照里閭。南窗北牗桂月光，羅帷綺帳脂粉香。女兒年幾十五六，窈窕無雙顏如玉。三春已暮花從風，空留可憐誰與同。
---
古辭·樂府 (六十六首之四十二)
詩題：樂府
篇目：六十六首之四十二
朝代：
作者：古辭
卷別：卷七十七：雜曲歌辭十七
詩文：行胡從何方，列國持何來。氍毺毾𣰆五木香，迷迭艾蒳及都梁。
---
古辭·步出夏門行 (瑟調曲二，三十六首之十二)
詩題：步出夏門行
篇目：瑟調曲二，三十六首之十二
朝代：
作者：古辭
卷別：卷三十七：相和歌辭十二
詩文：邪徑過空盧，好人常獨居。卒得神仙道，上與天相扶。過謁王父母，乃在太山隅。離天四五里，道逢赤松俱。攬轡為我御，將吾上天遊。天上何所有，歷歷種白榆。桂樹夾道生，青龍對伏趺。
---
古辭·江南 (相和曲上，三十六首之五)
詩題：江南
篇目：相和曲上，三十六首之五
朝代：
作者：古辭
卷別：卷二十六：相和歌辭一
詩題解：《樂府解題》曰：「江南古辭，蓋美芳晨麗景，嬉遊得時。若梁簡文『桂楫晚應旋』，唯歌遊戲也。」按梁武帝作《江南弄》以代西曲，有《採蓮》《採菱》，蓋出於此。唐陸龜蒙又廣古辭為五解云。
詩文：江南可採蓮，蓮葉何田田。魚戲蓮葉間，魚戲蓮葉東，魚戲蓮葉西，魚戲蓮葉南，魚戲蓮葉北。
---
古辭·滿歌行，二首之一 (大曲十五曲，二首之一)
詩題：滿歌行，二首之一
篇目：大曲十五曲，二首之一
朝代：
作者：古辭
卷別：卷四十三：相和歌辭十八
詩題解：《樂府解題》曰「古辭云：『為樂未幾時，遭時嶮巇。』其始言逢此百罹，零丁荼毒。古人遜位躬耕，遂我所願。次言窮達天命，智者不憂。莊周遺名，名垂千載。終言命如鑿石見火，宜自娛以頤養，保此百年也。」
詩文：為樂未幾時，遭世險巇。逢此百罹，零丁荼毒，愁懣難支。遙望辰極，天曉月移。憂來填心，誰當我知。戚戚多思慮，耿耿不寧。禍福無形，惟念古人，遜位躬耕。遂我所願，以茲自寧。自鄙山棲，守此一榮。暮秋烈風起，西蹈滄海。心不能安。攬衣起瞻夜，北斗闌干。星漢照我，去去自無他。奉事二親，勞心可言。窮達天所為，智者不愁，多為少憂。安貧樂正道，師彼莊周。遺名者貴，子熙同巇。往者二賢，名垂千秋。飲酒歌舞，不樂何須。善哉照觀日月，日月馳驅，轗軻世間。何有何無，貪財惜費，此一何愚。命如鑿石見火，居世竟能幾時？但當歡樂自娛，盡心極所嬉怡。安善養君德性，百年保此期頤。
---
古辭·滿歌行，二首之二 (大曲十五曲，二首之二)
詩題：滿歌行，二首之二
篇目：大曲十五曲，二首之二
朝代：
作者：古辭
卷別：卷四十三：相和歌辭十八
詩題解：《樂府解題》曰「古辭云：『為樂未幾時，遭時嶮巇。』其始言逢此百罹，零丁荼毒。古人遜位躬耕，遂我所願。次言窮達天命，智者不憂。莊周遺名，名垂千載。終言命如鑿石見火，宜自娛以頤養，保此百年也。」
詩文：為樂未幾時，遭世險巇。逢此百離。伶丁荼毒，愁苦難為。遙望極辰。天曉月移。憂來填心，誰當我知。戚戚多思慮，耿耿殊不寧。禍福無形，惟念古人，遜位躬耕。遂我所願，以茲自寧。自鄙棲棲，守此末榮。暮秋烈風，昔蹈滄海，心不能安。攬衣瞻夜，北斗闌干。星漢照我，去自無他。奉事二親，勞心可言。窮達天為，智者不愁，多為少憂。安貧樂道，師彼莊周。遺名者貴，子遐同遊。往者二賢，名垂千秋。飲酒歌舞，樂復何須。照視日月，日月馳驅。轗軻人間。何有何無。貪財惜費，此一何愚。鑿石見火，居代幾時？為當歡樂，心得所喜。安神養性，得保遐期。
---
古辭·烏生 (相和曲下，五十三首之五)
詩題：烏生
篇目：相和曲下，五十三首之五
朝代：
作者：古辭
卷別：卷二十八：相和歌辭三
詩題解：一曰《烏生八九子》。《樂府解題》曰：「古辭云：『烏生八九子，端坐秦氏桂樹間。』言烏母生子，本在南山巖石間，而來為秦氏彈丸所殺。白鹿在苑中，人可得以為脯。黃鵠摩天，鯉在深淵，人可得而烹煮之。則壽命各有定分，死生何嘆前後也【死生何待前後也】。若梁劉孝威『城上烏，一年生九雛』，但詠烏而已。」又有《城上烏》蓋出於此。
詩文：烏生八九子，端坐秦氏桂樹間。唶！我秦氏家有遊遨蕩子，工用睢陽強，蘇合彈，左手持強彈，兩丸出入烏東西。唶！我一丸即發中烏身，烏死魂魄飛揚上天。阿母生烏子時，乃在南山巖石間。唶！我人民安知烏子處，蹊徑窈窕安從通？白鹿乃在上林西苑中，射工尚復得白鹿脯。唶！我黃鵠摩天極高飛，後宮尚復得烹煮之；鯉魚乃在洛水深淵中，釣鉤尚得鯉魚口。唶！我人民生各各有壽命，死生何須復道前後。
---
古辭·王子喬 (吟嘆曲，五十九首之五十五)
詩題：王子喬
篇目：吟嘆曲，五十九首之五十五
朝代：
作者：古辭
卷別：卷二十九：相和歌辭四
詩題解：劉向《列仙傳》曰：「王子喬者，周靈王太子晉也，好吹笙作鳳鳴。遊伊、洛之間，道人浮丘公接以上嵩高山。三十餘年後，求之於山上，見桓良曰：『告我家，七月七日待我於緱氏山頭。』至時，果乘白鶴駐山頭，望之不得到，舉手謝時人，數日而去。為立祠於緱氏山下及嵩高之首焉。」
詩文：王子喬，參駕白鹿雲中遨。參駕白鹿雲中遨，下遊來，王子喬。參駕白鹿上至雲，戲遊遨。上建逋陰廣里踐近高。結仙宮，過謁三台，東游四海五嶽，上過蓬萊紫雲臺。三王五帝不足令，令我聖明應太平。養民若子事父明，當究天祿永康寧。玉女羅坐吹笛簫。嗟行聖人遊八極，鳴吐銜福翔殿側。聖主享萬年。悲吟皇帝延壽命。
---
古辭·白頭吟，二首之一 (楚調曲上，三十六首之一)
詩題：白頭吟，二首之一
篇目：楚調曲上，三十六首之一
朝代：
作者：古辭
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：皚如山上雪，皎若雲間月。聞君有兩意，故來相決絕。平生共城中，何嘗斗酒會。今日斗酒會，明旦溝水頭。蹀躞御溝上，溝水東西流。郭東亦有樵，郭西亦有樵，兩樵相推與，無親為誰驕？淒淒重淒淒，嫁娶亦不啼。願得一心人，白頭不相離。竹竿何嫋嫋，魚尾何離簁，男兒欲相知，何用錢刀為！𪗰如馬噉萁，川上高士嬉。今日相對樂，延年萬歲期。
---
古辭·白頭吟，二首之二 (楚調曲上，三十六首之二)
詩題：白頭吟，二首之二
篇目：楚調曲上，三十六首之二
朝代：
作者：古辭
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：皚如山上雪，皎若雲間月。聞君有兩意，故來相決絕。今日斗酒會，明旦溝水頭。躞蹀御溝上，溝水東西流。淒淒復淒淒，嫁娶不須啼。願得一心人，白頭不相離。竹竿何嫋嫋，魚尾何簁簁。男兒重意氣，何用錢刀為！
---
古辭·相逢行 (清調曲二，二十八首之十六)
詩題：相逢行
篇目：清調曲二，二十八首之十六
朝代：
作者：古辭
卷別：卷三十四：相和歌辭九
詩題解：一曰《相逢狹路間行》，亦曰《長安有狹斜行》。《樂府解題》曰：「古詞文意與《雞鳴曲》同。晉陸機《長安狹斜行》云：『伊、洛有歧路，歧路交朱輪。』則言世路險狹邪僻，正直之士無所措手足矣。」唐李賀有《難忘曲》，亦出於此。
詩文：相逢狹路間，道隘不容車。不知何年少，夾轂問君家。君家誠易知，易知復難忘。黃金為君門，白玉為君堂。堂上置樽酒，作使邯鄲倡。中庭生桂樹，華燈何煌煌。兄弟兩三人，中子為侍郎。五日一來歸，道上自生光。黃金絡馬頭，觀者盈道傍。入門時左顧，但見雙鴛鴦。鴛鴦七十二，羅列自成行。音聲何噰噰，鶴鳴東西廂。大婦織綺羅，中婦織流黃。小婦無所為，挾瑟上高堂。丈人且安坐，調絲方未央【調絲未遽央】。
---
古辭·石留 (漢鐃歌，十八首之十八)
詩題：石留
篇目：漢鐃歌，十八首之十八
朝代：
作者：古辭
卷別：卷十六：鼓吹曲辭一
詩文：石留涼陽涼石水流為沙錫以微河為香向始𥡙冷將風陽北逝肯無敢與于揚心邪懷蘭志金安薄北方開留離蘭。
---
古辭·翁離 (漢鐃歌，十八首之五)
詩題：翁離
篇目：漢鐃歌，十八首之五
朝代：
作者：古辭
卷別：卷十六：鼓吹曲辭一
詩文：擁離趾中可築室，何用葺之蕙用蘭。擁離趾中。
---
古辭·聖人出 (漢鐃歌，十八首之十四)
詩題：聖人出
篇目：漢鐃歌，十八首之十四
朝代：
作者：古辭
卷別：卷十六：鼓吹曲辭一
詩文：聖人出，陰陽和。美人出，遊九河。佳人來，騑離哉何。駕六飛龍四時和。君之臣明護不道，美人哉，宜天子。免甘星筮樂甫始，美人子，含四海。
---
古辭·臨高臺 (漢鐃歌，十八首之十六)
詩題：臨高臺
篇目：漢鐃歌，十八首之十六
朝代：
作者：古辭
卷別：卷十六：鼓吹曲辭一
詩題解：《樂府解題》曰：「古詞言：『臨高臺，下見清水中有黃鵠飛翻，關弓射之，令我主萬年。』若齊謝朓『千里常思歸』，但言臨望傷情而已。」宋何承天《臨高臺篇》曰：「臨高臺，望天衢，飄然輕舉凌太虛。」則言超帝鄉而會瑤臺也。
詩文：臨高臺以軒，下有清水清且寒。江有香草目以蘭，黃鵠高飛離哉翻。關弓射鵠，令我主壽萬年。
---
古辭·艾如張 (漢鐃歌，十八首之三)
詩題：艾如張
篇目：漢鐃歌，十八首之三
朝代：
作者：古辭
卷別：卷十六：鼓吹曲辭一
詩題解：艾與刈同，《說文》曰：「芟草也。」如讀為而，猶《春秋》曰「星隕如雨」也。古詞曰：「艾而張羅。」又曰：「雀以高飛柰雀何？」《穀梁傳》曰：「艾蘭以為防，置旃以為轅門。」謂因蒐狩以習武事也。蘭，香草也，言艾草以為田之大防是也。若陳蘇子卿云：「張機蓬艾側。」唐李賀云：「艾葉綠花誰翦刻。」俱失古題本意。
詩文：艾而張羅，行成之。四時和，山出黃雀亦有羅，雀以高飛奈雀何？為此倚欲，誰肯礞室。
---
古辭·芳樹 (漢鐃歌，十八首之十一)
詩題：芳樹
篇目：漢鐃歌，十八首之十一
朝代：
作者：古辭
卷別：卷十六：鼓吹曲辭一
詩題解：《樂府解題》曰：「古詞中有云：『妒之子愁殺人，君有他心，樂不可禁。』若齊王融『相思早春日』，謝朓『早玩華池陰』，但言時暮、眾芳歇絕而已。」
詩文：芳樹日月，君亂如於風。芳樹不上無心溫而鵠，三而為行。臨蘭池，心中懷我悵。心不可匡，目不可顧，妒人之子愁殺人。君有他心，樂不可禁。王將何似，如孫如魚乎？悲矣。
---
古辭·董逃行五解 (清調曲二，二十八首之十一)
詩題：董逃行五解
篇目：清調曲二，二十八首之十一
朝代：
作者：古辭
卷別：卷三十四：相和歌辭九
詩題解：崔豹《古今注》曰：「《董逃歌》，後漢游童所作也。終有董卓作亂，卒以逃亡。後人習之為歌章，樂府奏之以為儆誡焉。」《後漢書·五行志》曰：「靈帝中平中，京都歌曰：『承樂世，董逃，遊四郭，董逃。蒙天恩，董逃，帶金紫，董逃。行謝恩，董逃，整車騎，董逃。垂欲發，董逃，與中辭，董逃。出西門，董逃，瞻宮殿，董逃。望京城，董逃，日夜絕，董逃，心摧傷，董逃。』案『董』謂董卓也。言欲跋扈【言雖跋扈】，縱有殘暴，終歸逃竄，至於滅族也。《風俗通》曰：「卓以《董逃》之歌，主為己發，太禁絕之。」楊阜《董卓傳》曰：「卓改《董逃》為『董安』。」《樂府解題》曰：「古詞云『吾欲上謁從高山，山頭危險大難。』言五岳之上，皆以黃金為宮闕，而多靈獸仙草，可以求長生不死之術，今天神擁護君上以壽考也。若陸機『和風習習薄林』，謝靈運『春虹散彩銀河』，但言節物芳華，可及時行樂，無使徂齡坐徙而已。晉傳玄有《曆九秋篇》十二章，具敘夫婦別離之思，亦題云《董逃行》未詳。」
詩文：吾欲上謁從高山，山頭危險大難。遙望五嶽端，黃金為闕，班璘。但見芝草，葉落紛紛。百鳥集，來如煙。山獸紛綸，麟、辟邪；其端鵾雞聲鳴。但見山獸援戲相拘攀。小復前行玉堂，未心懷流還。傳教出門來：「門外人何求？」所言：「欲從聖道求一得命延。」教敕凡吏受言，採取神藥若木端。白兔長跪搗藥蝦蟆丸。奉上陛下一玉柈，服此藥可得神仙。服爾神藥，莫不歡喜。陛下長生老壽，四面肅肅稽首，天神擁護左右，陛下長與天相保守。
---
古辭·蒿里 (相和曲中，四十六首之二十)
詩題：蒿里
篇目：相和曲中，四十六首之二十
朝代：
作者：古辭
卷別：卷二十七：相和歌辭二
詩文：蒿里誰家地，聚斂魂魄無賢愚。鬼伯一何相催促，人命不得少踟躕。
---
古辭·薤露 (相和曲中，四十六首之十四)
詩題：薤露
篇目：相和曲中，四十六首之十四
朝代：
作者：古辭
卷別：卷二十七：相和歌辭二
詩題解：崔豹《古今注》曰：「《薤露》《蒿里》泣喪歌也。本出田橫門人，橫自殺，門人傷之，為作悲歌。言人命奄忽，如薤上之露，易晞滅也。亦謂人死魂魄歸於蒿里。至漢武帝時，李延年分為二曲，《薤露》送王公貴人，《蒿里》送士大夫庶人。使挽柩者歌之，亦謂之挽歌。」譙周《法訓》曰：「挽歌者，漢高帝召田橫，至尸鄉自殺。從者不敢哭而不勝哀，故為挽歌以寄哀音。」《樂府解題》曰：「《左傳》云：『齊將與吳戰於艾陵，公孫夏命其徒歌虞殯。』杜預云：『送死《薤露》歌即喪歌，不自田橫始也。』」按蒿里，山名，在泰山南。魏武帝《薤露行》曰：「惟漢二十二世，所任誠不良。」曹植又作《惟漢行》。
詩文：薤上露，何易晞。露晞明朝更復落，人死一去何時歸。
---
古辭·蘇小小歌 (歌辭三，四十四首之三十八)
詩題：蘇小小歌
篇目：歌辭三，四十四首之三十八
朝代：
作者：古辭
卷別：卷八十五：雜歌謠辭三
詩題解：一曰《錢塘蘇小小歌》。《樂府廣題》曰：「蘇小小，錢塘名倡也，蓋南齊時人。西陵在錢塘江之西，歌云『西陵松柏下』是也。」
詩文：我乘油壁車，郎乘青驄馬。何處結同心，西陵松柏下。
---
古辭·行路難，三首之一 (四十二首之四)
詩題：行路難，三首之一
篇目：四十二首之四
朝代：
作者：古辭
卷別：卷七十三：雜曲歌辭十三
詩文：孔雀東南飛，五里一徘徊。「十三能織素，十四學裁衣。十五彈箜篌，十六誦詩書。十七為君婦，心中常苦悲。君既為府吏，守節情不移。賤妾留空房，相見常日稀。雞鳴入機織，夜夜不得息。三日斷五疋，大人故嫌遲。非為織作遲，君家婦難為。妾不堪驅使，徒留無所施。便可白公姥，及時相遣歸。」府吏得聞之，堂上啟阿母：「兒已薄祿相，幸復得此婦。結髮同枕席，黃泉共為友。共事二三年，始爾未為久。女行無偏斜，何意致不厚？」阿母謂府吏：「何乃太區區。此婦無禮節，舉動自專由。吾意久懷忿，汝豈得自由。東家有賢女，自名秦羅敷。可憐體無比，阿母為汝求。便可速遣之，遣去慎莫留。」府吏長跪告：「伏惟啟阿母。今若遣此婦，終老不復取。」阿母得聞之，槌床便大怒：「小子無所畏，何敢助婦語。吾已失恩義，會不相從許。」府吏默無聲，再拜還入戶。舉言謂新婦，哽咽不能語。「我自不驅卿，逼迫有阿母。卿但暫還家，吾今且報府。不久當歸還，還必相迎取。以此下心意，慎勿違吾語。」新婦謂府吏：「勿復重紛紜。往昔初陽歲，謝家來貴門。奉事循公姥，進止敢自專。晝夜勤作息，伶俜縈苦辛。謂言無罪過，供養卒大恩。仍更被驅遣，何言復來還。妾有繡腰襦，葳蕤自生光。紅羅複斗帳，四角垂香囊。箱簾六七十，綠碧青絲繩。物物各自異，種種在其中。人賤物亦鄙，不足迎後人。留待作遣施，於今無會因。時時為安慰，久久莫相忘。」雞鳴外欲曙，新婦起嚴妝。著我繡裌裙，事事四五通。足下躡絲履，頭上玳瑁光。腰若流紈素，耳著明月璫。指如削蔥根，口如含朱丹。纖纖作細步，精妙世無雙。上堂謝阿母，母聽去不止。「昔作女兒時，生小出野里。本自無教訓，兼愧貴家子。受母錢帛多，不堪母驅使。今日還家去，念母勞家裏。」卻與小姑別，淚落連珠子。「新婦初來時，小姑如我長。勤心養公姥，好自相扶將。初七及下九，嬉戲莫相忘。」出門登車去，涕落百餘行。府吏馬在前，新婦車在後。隱隱何甸甸，俱會大道口。下馬入車中，低頭共耳語：「誓不相隔卿。且暫還家去，吾今且赴府。不久當還歸，誓天不相負。」新婦謂府吏：「感君區區懷，君既若見錄，不久望君來。君當作磐石，妾當作蒲葦。蒲葦紉如絲，磐石無轉移。我有親父兄，性行暴如雷。恐不任我意，逆以煎我懷。」舉手長勞勞，二情同依依。入門上家堂，進退無顏儀。阿母大拊掌：「不圖子自歸。十三教汝織，十四能裁衣。十五彈箜篌，十六知禮儀。十七遣汝嫁，謂言無誓違。汝今無罪過，不迎而自歸。」蘭芝慚阿母：「兒實無罪過。」阿母大悲摧。還家十餘日，縣令遣媒來。云「有第三郎，窈窕世無雙。年始十八九，便言多令才。」阿母謂阿女：「汝可去應之。」阿女銜淚答：「蘭芝初還時，府吏見丁寧，結誓不別離。今日違情義，恐此事非奇。自可斷來信，徐徐更謂之。」阿母白媒人：「貧賤有此女，始適還家門。不堪吏人婦，豈合令郎君。幸可廣問訊，不得便相許。」媒人去數日，尋遣丞請還。誰「有蘭家女，承籍有宦官」。云「有第五郎，嬌逸未有婚。遣丞為媒人，主簿通語言。」直說「太守家，有此令郎君。既欲結大義，故遣來貴門」。阿母謝媒人：「女子先有誓，老姥豈敢言。」阿兄得聞之，悵然心中煩。舉言謂阿妹：「作計何不量。先嫁得府吏，後嫁得郎君。否泰如天地，足以榮汝身。不嫁義郎體，其住欲何云。」蘭芝仰頭答：「理實如兄言。謝家事夫婿，中道還兄門。處分適兄意，那得自任專。雖與府吏要，渠會永無緣。登即相許和，便可作婚姻。」媒人下床去，諾諾復爾爾。還部白府君：「下官奉使命，言談大有緣。」府君得聞之，心中大歡喜。視曆復開書，便利此月內。六合正相應，良吉三十日。「今已二十七，卿可去成婚。」交語速裝束，絡繹如浮雲。青雀白鵠舫，四角龍子幡。婀娜隨風轉，金車玉作輪。躑躅青驄馬，流蘇金鏤鞍。齎錢三百萬，皆用青絲穿。雜綵三百匹，交廣市鮭珍。從人四五百，鬱鬱登郡門。阿母謂阿女：「適得府君書，明日來迎汝。何不作衣裳，莫令事不舉。」阿女默無聲，手巾掩口啼，淚落便如瀉。移我瑠璃榻，出置前窗下。左手持刀尺，右手執綾羅。朝成繡裌裙，晚成單羅衫。晻晻日欲暝，愁思出門啼。府吏聞此變，因求假暫歸。未至二三里，摧藏馬悲哀。新婦識馬聲，躡履相逢迎。悵然遙相望，知是故人來。舉手拍馬鞍，嗟嘆使心傷。「自君別我後，人事不可量。果不如先願，又非君所詳。我有親父母，逼迫兼弟兄。以我應他人，君還何所望。」府吏謂新婦：「賀卿得高遷。磐石方且厚，可以卒千年。蒲葦一時紉，便作旦夕間。卿當日勝貴，吾獨向黃泉。」新婦謂府吏：「何意出此言。同是被逼迫，君爾妾亦然。黃泉下相見，勿違今日言。」執手分道去，各各還家門。生人作死別，恨恨那可論。念與世間辭，千萬不復全。府吏還家去，上堂拜阿母：「今日大風寒，寒風摧樹木，嚴霜結庭蘭。兒今日冥冥，令母在後單。故作不良計，勿復怨鬼神。命如南山石，四體康且直。」阿母得聞之，零淚應聲落。「汝是大家子，仕宦於臺閣。慎勿為婦死，貴賤情何薄。東家有賢女，窈窕豔城郭。阿母為汝求，便復在旦夕。」府吏再拜還，長嘆空房中，作計乃爾立。轉頭向戶裏，漸見愁煎迫。其日牛馬嘶，新婦入青廬。菴菴黃昏後，寂寂人定初。我命絕今日，魂去尸長留。攬裙脫絲履，舉身赴清池。府吏聞此事，心知長別離。徘徊庭樹下，自掛東南枝。兩家求合葬，合葬華山傍。東西植松柏，左右種梧桐。枝枝相覆蓋，葉葉相交通。中有雙飛鳥，自名為鴛鴦。仰頭相向鳴，夜夜達五更。行人駐足聽，寡婦起傍徨。多謝後世人，戒之慎勿忘。
---
古辭·行路難，三首之一 (四十二首之四)
詩題：行路難，三首之一
篇目：四十二首之四
朝代：
作者：古辭
卷別：卷七十八：雜曲歌辭十八
詩文：聞有匈奴主，雜騎起塵埃。列觀長平坂，驅馬渭橋來。
---
古辭·西洲曲 (四十四首之二十六)
詩題：西洲曲
篇目：四十四首之二十六
朝代：
作者：古辭
卷別：卷七十二：雜曲歌辭十二
詩文：憶梅下西洲，折梅寄江北。單衫杏子紅，雙鬢鴉雛色。西洲在何處，兩槳橋頭渡。日暮伯勞飛，風吹烏臼樹。樹下即門前，門中露翠鈿。開門郎不至，出門採紅蓮。採蓮南塘秋，蓮花過人頭。低頭弄蓮子，蓮子青如水。置蓮懷袖中，蓮心徹底紅。憶郎郎不至，仰首望飛鴻。鴻飛滿西洲，望郎上青樓。樓高望不見，盡日欄干頭。欄干十二曲，垂手明如玉。卷簾天自高，海水搖空綠。海水夢悠悠，君愁我亦愁。南風知我意，吹夢到西洲。
---
古辭·西門行，二首之一 (瑟調曲二，三十六首之二十二)
詩題：西門行，二首之一
篇目：瑟調曲二，三十六首之二十二
朝代：
作者：古辭
卷別：卷三十七：相和歌辭十二
詩題解：《古今樂錄》曰：「王僧虔《技錄》：《西門行》歌古西門一篇，今不傳。」《樂府解題》曰：「古辭云『出西門，步念之』。始言醇酒肥牛，及時為樂，次言『人生不滿百，常懷千歲憂，晝短苦夜長，可不秉燭遊』。終言貪財惜費，為後世所嗤。又有《順東西門行》，為三、七言，亦傷時顧陰，有類於此。」
詩文：出西門，步念之。今日不作樂，當待何時？夫為樂，為樂當及時。何能坐愁怫鬱，當復待來茲。飲醇酒，炙肥牛，請呼心所歡，可用解愁憂。人生不滿百，常懷千歲憂。晝短而夜長，何不秉燭遊。自非仙人王子喬，計會壽命難與期。自非仙人王子喬，計會壽命難與期。人壽非金石，年命安可期。貪財愛惜費，但為後世嗤。
---
古辭·西門行，二首之二 (瑟調曲二，三十六首之二十三)
詩題：西門行，二首之二
篇目：瑟調曲二，三十六首之二十三
朝代：
作者：古辭
卷別：卷三十七：相和歌辭十二
詩題解：《古今樂錄》曰：「王僧虔《技錄》：《西門行》歌古西門一篇，今不傳。」《樂府解題》曰：「古辭云『出西門，步念之』。始言醇酒肥牛，及時為樂，次言『人生不滿百，常懷千歲憂，晝短苦夜長，可不秉燭遊』。終言貪財惜費，為後世所嗤。又有《順東西門行》，為三、七言，亦傷時顧陰，有類於此。」
詩文：出西門，步念之，今日不作樂，當待何時？逮為樂，逮為樂，當及時。何能愁怫鬱，當復待來茲。釀美酒，炙肥牛，請呼心所歡，可用解憂愁。人生不滿百，常懷千歲憂。晝短苦夜長，何不秉燭遊。遊行去去如雲除，弊車羸馬為自儲。
---
古辭·豔歌何嘗行 (瑟調曲四，三十九首之十九)
詩題：豔歌何嘗行
篇目：瑟調曲四，三十九首之十九
朝代：
作者：古辭
卷別：卷三十九：相和歌辭十四
詩題解：一曰《飛鵠行》。《古今樂錄》曰：「王僧虔《技錄》云：《豔歌何嘗行》，歌文帝《何嘗》《古白鵠》二篇。」《樂府解題》曰：「古辭云：『飛來雙白鵠，乃從西北來。』言雌病雄不能負之而去，『五里一反顧，六里一徘徊』。雖遇新相知，終傷生別離也。又有古辭云『何嘗快獨無憂』，不復為後人所擬。『鵠』一作『鶴』。」
詩文：飛來雙白鵠，乃從西北來。十十五五，羅列成行。妻卒被病，行不能相隨。五里一反顧，六里一徘徊。吾欲銜汝去，口噤不能開；吾欲負汝去，毛羽何摧頹。樂哉新相知，憂來生別離，躇躊顧群侶，淚下不自知。念與君離別，氣結不能言，各各重自愛，遠道歸還難。妾當守空房，閉門下重關。若生當相見，亡者會黃泉。今日樂相樂，延年萬歲期。
---
古辭·豔歌行 (瑟調曲四，三十九首之二十七)
詩題：豔歌行
篇目：瑟調曲四，三十九首之二十七
朝代：
作者：古辭
卷別：卷三十九：相和歌辭十四
詩題解：《古今樂錄》曰：「《豔歌行》非一，有直云『豔歌』，即《豔歌行》是也。若《羅敷》《何嘗》《雙鴻》《福鍾》等行，亦皆『豔歌』。」王僧虔《技錄》云：「《豔歌雙鴻行》，荀錄所載，《雙鴻》一篇；《豔歌福鍾行》，荀錄所載，《福鍾》一篇，今皆不傳。《豔歌羅敷行》『日出東南隅』篇，荀錄所載。《羅敷》一篇，相和中歌之，今不歌。」《樂府解題》曰：「古辭云『翩翩堂前燕，冬藏夏來見』。言燕尚冬藏夏來，兄弟反流宕他縣。主婦為綻衣服，其夫見而疑之也。」
詩文：南山石嵬嵬，松柏何離離。上枝拂青雲，中心十數圍。洛陽發中梁，松樹竊自悲。斧鋸截是松，松樹東西摧。特作四輪車，載至洛陽宮。觀者莫不嘆，問是何山材。誰能刻鏤此？公輸與魯班。被之用丹漆，薰用蘇合香。本自南山松，今為宮殿梁。
---
古辭·豔歌行 (瑟調曲四，三十九首之二十六)
詩題：豔歌行
篇目：瑟調曲四，三十九首之二十六
朝代：
作者：古辭
卷別：卷三十九：相和歌辭十四
詩題解：《古今樂錄》曰：「《豔歌行》非一，有直云『豔歌』，即《豔歌行》是也。若《羅敷》《何嘗》《雙鴻》《福鍾》等行，亦皆『豔歌』。」王僧虔《技錄》云：「《豔歌雙鴻行》，荀錄所載，《雙鴻》一篇；《豔歌福鍾行》，荀錄所載，《福鍾》一篇，今皆不傳。《豔歌羅敷行》『日出東南隅』篇，荀錄所載。《羅敷》一篇，相和中歌之，今不歌。」《樂府解題》曰：「古辭云『翩翩堂前燕，冬藏夏來見』。言燕尚冬藏夏來，兄弟反流宕他縣。主婦為綻衣服，其夫見而疑之也。」
詩文：翩翩堂前燕，冬藏夏來見。兄弟兩三人，流宕在他縣。故衣誰當補，新衣誰當綻。賴得賢主人，覽取為吾䋎。夫婿從門來，斜柯西北眄。語卿且勿眄，水清石自見。石見何纍纍，遠行不如歸。
---
古辭·豫章行 (清調曲二，二十八首之一)
詩題：豫章行
篇目：清調曲二，二十八首之一
朝代：
作者：古辭
卷別：卷三十四：相和歌辭九
詩題解：《古今樂錄》曰：「《豫章行》，王僧虔云《荀錄》所載《古白楊》一篇，今不傳。」《樂府解題》曰：「陸機『泛舟清川渚』，謝靈運『出宿告密親』，皆傷離別，言壽短景馳，容華不久。傅玄《苦相篇》云：『苦相身為女』，言盡力於人，終以華落見棄。亦題曰《豫章行》也。」豫章，漢郡邑地名。
詩文：白楊初生時，乃在豫章山。上葉摩青雲，下根通黃泉。涼秋八九月，山客持斧斤。我■何皎皎，稊落■■■。根株已斷絕，顛倒巖石間。大匠持斧繩，鋸墨齊兩端。一驅四五里，枝葉相自捐。■■■■■，會為舟船蟠。身在洛陽宮，根在豫章山。多謝枝與葉，何時復相連？吾生百年■，自■■■俱。何意萬人巧，使我離根株。
---
古辭·越謠 (謠辭一，三十三首之四)
詩題：越謠
篇目：謠辭一，三十三首之四
朝代：
作者：古辭
卷別：卷八十七：雜歌謠辭五
詩文：君乘車，我帶笠，它日相逢下車揖。君檐簦，我跨馬，它日相逢為君下。
---
古辭·遠如期 (漢鐃歌，十八首之十七)
詩題：遠如期
篇目：漢鐃歌，十八首之十七
朝代：
作者：古辭
卷別：卷十六：鼓吹曲辭一
詩題解：一曰《遠期》。《宋書·樂志》有《晚芝曲》，沈約言舊史云「詁不可解」，疑是漢《遠期曲》也。《古今樂錄》曰：「漢太樂食舉曲有《遠期》，至魏省之。」
詩文：遠如期，益如壽。處天左側，大樂萬歲，與天無極。雅樂陳，佳哉紛。單于自歸，動如驚心。虞心大佳，萬人還來，謁者引鄉殿陳，累世未嘗聞之。增壽萬年亦誠哉。
---
古辭·鐸舞歌：聖人制禮樂篇 (雜舞二，二十五首之十四)
詩題：鐸舞歌：聖人制禮樂篇
篇目：雜舞二，二十五首之十四
朝代：
作者：古辭
卷別：卷五十四：舞曲歌辭三
詩題解：《唐書·樂志》曰：「《鐸舞》，漢曲也。」《古今樂錄》曰：「鐸，舞者所持也。本鐸制法度以號令天下，故取以為名。今謂漢世諸舞，鞞、巾二舞是漢事，鐸、拂二舞以象時。古《鐸舞曲》有《聖人制禮樂》一篇，聲辭雜寫，不復可辨，相傳如此。魏曲有《太和時》，晉曲有《雲門篇》，傅玄造，以當魏曲，齊因之。梁周捨改其篇。」《隋書·樂志》曰：「《鐸舞》，傅玄代魏辭云『振鐸鳴金』是也。梁三朝樂第十八設鐸舞。」
詩文：昔皇文武邪　彌彌舍善　誰吾時吾　行許帝道　銜來治路萬邪　治路萬邪　赫赫意黃運道吾　治路萬邪　善道明邪金邪　善道　明邪金邪帝邪　近帝武武邪邪　聖皇八音　偶邪尊來　聖皇八音　及來儀邪同邪　烏及來義邪　善草供國吾　咄等邪烏　近帝邪武邪　近帝武邪武邪　應節合用　武邪尊邪　應節合用　酒期義邪同邪　酒期義邪　善草國吾咄等邪烏　近帝邪武邪　近帝武武邪邪　下音足木　上為鼓義邪　應眾義邪　樂邪供邪延否　已邪烏已禮祥　咄等邪烏　素女有絕其聖烏烏武邪
---
古辭·長安有狹斜行 (清調曲三，四十八首之一)
詩題：長安有狹斜行
篇目：清調曲三，四十八首之一
朝代：
作者：古辭
卷別：卷三十五：相和歌辭十
詩文：長安有狹斜，狹斜不容車。適逢兩少年，挾轂問君家。君家新市傍，易知復難忘。大子二千石，中子孝廉郎。小子無官職，衣冠仕洛陽。三子俱入室，室中自生光。大婦織綺紵【大婦織綺羅】，中婦織流黃。小婦無所為，挾琴上高堂。丈夫且徐徐，調絃詎未央。
---
古辭·長干曲 (四十四首之三十六)
詩題：長干曲
篇目：四十四首之三十六
朝代：
作者：古辭
卷別：卷七十二：雜曲歌辭十二
詩文：逆浪故相邀，菱舟不怕搖。妾家揚子住，便弄廣陵潮。
---
古辭·長歌行 (平調曲一，三十七首之一)
詩題：長歌行
篇目：平調曲一，三十七首之一
朝代：
作者：古辭
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：青青園中葵，朝露待日晞。陽春布德澤，萬物生光輝。常恐秋節至，焜黃華葉衰。百川東到海，何時復西歸。少壯不努力，老大徒傷悲。
---
古辭·長歌行，二首之一 (平調曲一，三十七首之二)
詩題：長歌行，二首之一
篇目：平調曲一，三十七首之二
朝代：
作者：古辭
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：仙人騎白鹿，髮短耳何長。導我上太華，攬芝獲赤幢。來到主人門，奉藥一玉箱。主人服此藥，身體日康強。髮白復更黑，延年壽命長。
---
古辭·長歌行，二首之二 (平調曲一，三十七首之三)
詩題：長歌行，二首之二
篇目：平調曲一，三十七首之三
朝代：
作者：古辭
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：岧岧山上亭，皎皎雲間星。遠望使心思，遊子戀所生。驅車出北門，遙觀洛陽城。凱風吹長棘，夭夭枝葉傾。黃鳥飛相追，咬咬弄音聲。佇立望西河，泣下沾羅纓。
---
古辭·陌上桑三解 (相和曲下，五十三首之十一)
詩題：陌上桑三解
篇目：相和曲下，五十三首之十一
朝代：
作者：古辭
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：日出東南隅，照我秦氏樓。秦氏有好女，自名為羅敷。羅敷憙蠶桑，採桑城南隅。青絲為籠係，桂枝為籠鉤。頭上倭墮髻，耳中明月珠。緗綺為下裙，紫綺為上襦。行者見羅敷，下擔捋髭鬚；少年見羅敷，脫帽著帩頭。耕者忘其犁，鋤者忘其鋤。來歸相怒怨，但坐觀羅敷。使君從南來，五馬立踟躕。使君遣吏往，問是誰家姝？秦氏有好女，自名為羅敷。羅敷年幾何？二十尚不足，十五頗有餘。使君謝羅敷：「寧可共載不？」羅敷前置辭：「使君一何愚！使君自有婦，羅敷自有夫。」東方千餘騎，夫婿居上頭。何用識夫婿，白馬從驪駒。青絲繫馬尾，黃金絡馬頭。腰中鹿盧劍，可直千萬餘。十五府小史，二十朝大夫。三十侍中郎，四十專城居。為人潔白皙，鬑鬑頗有鬚。盈盈公府步，冉冉府中趨。坐中數千人，皆言夫婿殊。
---
古辭·隴西行 (瑟調曲二，三十六首之一)
詩題：隴西行
篇目：瑟調曲二，三十六首之一
朝代：
作者：古辭
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：天上何所有，歷歷種白榆。桂樹夾道生，青龍對道隅。鳳凰鳴啾啾，一母將九雛。顧視世間人，為樂甚獨殊。好婦出迎客，顏色正敷愉。伸腰再拜跪，問客平安不。請客北堂上，坐客氈氍毹。清白各異樽，酒上正華疏。酌酒持與客，客言主人持。卻略再拜跪，然後持一杯。談笑未及竟，左顧敕中廚。促令辦粗飯，慎莫使稽留。廢禮送客出，盈盈府中趨。送客亦不遠，足不過門樞。取婦得如此，齊姜亦不如。健婦持門戶，一勝一丈夫。
---
古辭·雁門太守行 (瑟調曲四，三十九首之十二)
詩題：雁門太守行
篇目：瑟調曲四，三十九首之十二
朝代：
作者：古辭
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《雁門太守行》歌古洛陽令一篇。』」《後漢書》曰：「王渙，字稚子，廣漢郪人也。父順，安定太守。渙少好俠，尚氣力，晚改節敦儒學，習書讀律，略通大義。後舉茂才，除溫令。討擊姦猾，境內清夷，商人露宿於道。其有放牛者，輒云，以屬稚子，終無侵犯。在溫三年，遷兗州刺史。繩正部郡，威風大行。後坐考妖言不實論，歲餘征拜侍御史。永元十五年，還為洛陽令。政平訟理，發擿姦伏，京師稱嘆，以為有神算。元興元年病卒。百姓咨嗟，男女老壯相與致奠醊，以千數。及喪西歸，經弘農，民庶皆設槃案於路，吏問其故，咸言平常持米到洛，為卒司所抄，恆亡其半。自王君在事，不見侵枉，故來報恩。其政化懷物如此。民思其德，為立祠安陽亭西。每食輒弦歌而薦之。永嘉二年，鄧太后詔嘉其節義，而以子石為郎中。延熹中，桓帝事黃老道，悉毀諸旁祀，唯存卓茂與渙祠焉。」《樂府解題》曰：「按古歌詞，歷述渙本末，與傳合。而曰《雁門太守行》，所未詳。若梁簡文帝『輕霜中夜下』，備言邊城征戰之思，皇甫規雁門之問，蓋據題為之也。」
詩文：孝和帝在時，洛陽令王君，本自益州廣漢蜀民。少行官，學通五經論。明知法令，歷世衣冠。從溫補洛陽令。治行致賢，擁護百姓，子養萬民。外行猛政，內懷慈仁。文武備具，料民富貧。移惡子姓。篇著里端。傷殺人，比伍同罪對門，禁鍪矛八尺，捕輕薄少年，加笞決罪，詣馬市論。無妄發賦，念在理冤。敕吏正獄，不得苛煩。財用錢三十，買繩禮竿。賢哉賢哉，我縣王君。臣吏衣冠，奉事皇帝。功曹主簿，皆得其人。臨部居職，不敢行恩。清身苦體，夙夜勞勤。治有能名，遠近所聞。天年不遂，早就奄昏。為君作祠，安陽亭西。欲令後世，莫不稱傳。
---
古辭·雉子斑 (漢鐃歌中，二十八首之一)
詩題：雉子斑
篇目：漢鐃歌中，二十八首之一
朝代：南朝梁
作者：古辭
卷別：卷十八：鼓吹曲辭三
詩文：可憐雉子斑，群飛集野甸。文章始陸離，意氣已驚狷。幽并遊俠子，直心亦如箭。死節報君恩【以死報君恩】，誰能孤恩眄。
---
古辭·雉子斑 (漢鐃歌，十八首之十三)
詩題：雉子斑
篇目：漢鐃歌，十八首之十三
朝代：
作者：古辭
卷別：卷十六：鼓吹曲辭一
詩題解：《樂府解題》曰：「古詞雲：『雉子高飛止，黃鵠飛之以千里，雄來飛，從雌視。』若梁簡文帝『妒場時向隴』，但詠雉而已。」宋何承天有《雉子游原澤篇》，則言避世之士，抗志清霄，視卿相功名猶冰炭之不相入也。
詩文：雉子，斑如此。之于雉梁。無以吾翁孺，雉子。知得雉子高蜚止，黃鵠蜚，之以千里，王可思。雄來蜚從雌，視子趨一雉。雉子，車大駕馬滕，被王送行所中。堯羊蜚從王孫行。
---
古辭·雞鳴 (相和曲下，五十三首之一)
詩題：雞鳴
篇目：相和曲下，五十三首之一
朝代：
作者：古辭
卷別：卷二十八：相和歌辭三
詩題解：《樂府解題》曰：「古詞云：『雞鳴高樹巔，狗吠深宮中。』初言『天下方太平，蕩子何所之。』次言『黃金為門，白玉為堂，置酒作倡樂為樂。』終言桃傷而李仆，喻兄弟當相為表里。兄弟三人近侍，榮耀道路，與《相逢狹路間行》同。若梁劉孝威《雞鳴篇》，但詠雞而已。」又有《雞鳴高樹巔》《晨雞高樹鳴》，皆出於此。
詩文：雞鳴高樹巔，狗吠深宮中。蕩子何所之，天下方太平。刑法非有貸，柔協正亂名。黃金為君門，璧玉為軒堂【碧玉為軒堂】。上有雙樽酒，作使邯鄲倡。劉王碧青甓，後出郭門王。舍後有方池，池中雙鴛鴦。鴛鴦七十二，羅列自成行。鳴聲何啾啾，聞我殿東廂。兄弟四五人，皆為侍中郎。五日一時來，觀者滿路傍。黃金絡馬頭，熲熲何煌煌。桃生露井上，李樹生桃傍。蟲來齧桃根，李樹代桃殭。樹木身相代，兄弟還相忘。
---
古辭·靈之祥 (晉鼓吹曲，二十二首之一)
詩題：靈之祥
篇目：晉鼓吹曲，二十二首之一
朝代：晉
作者：古辭
卷別：卷十九：鼓吹曲辭四
詩題解：古《朱鷺行》。《古今樂錄》曰：「《靈之祥》，言宣皇帝之佐魏，猶虞舜之事堯也。既有石瑞之徵，又能用武以誅孟度之逆命也。」
詩文：靈之祥，石瑞章。旌金德，出西方。天降命，授宣皇。應期運，時龍驤。繼大舜，佐陶唐。贊武、文，建帝綱。孟氏叛，據南疆。追有扈，亂五常。吳寇勁，蜀虜強。交誓盟，連遐荒。宣赫怒，奮鷹揚。震乾威，曜電光。陵九天，陷石城。梟逆命，拯有生。萬國安，四海寧。
---
古辭·靈芝歌 (漢郊祀歌，四首之一)
詩題：靈芝歌
篇目：漢郊祀歌，四首之一
朝代：
作者：古辭
卷別：卷一：郊廟歌辭一
詩文：因靈寢兮產靈芝，象三德兮瑞應圖。延壽命兮光此都，配上帝兮象太微，參日月兮揚光輝。
---
古辭·飲馬長城窟行 (瑟調曲三，四十首之一)
詩題：飲馬長城窟行
篇目：瑟調曲三，四十首之一
朝代：
作者：古辭
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：青青河畔草，綿綿思遠道。遠道不可思，宿昔夢見之。夢見在我傍，忽覺在他鄉。他鄉各異縣，展轉不相見。枯桑知天風，海水知天寒。入門各自媚，誰肯相為言。客從遠方來，遺我雙鯉魚。呼兒烹鯉魚，中有尺素書。長跪讀素書，書中竟何如？上言加餐飯，下言長相憶。
---
古辭·驅車上東門行 (三十四首之十一)
詩題：驅車上東門行
篇目：三十四首之十一
朝代：
作者：古辭
卷別：卷六十一：雜曲歌辭一
詩文：驅車上東門，遙望郭北墓。白楊何蕭蕭，松柏夾廣路。下有陳死人，杳杳即長暮。潛寐黃泉下，千載永不寤。浩浩陰陽移，年命如朝露。人生忽如寄，壽無金石固。萬歲更相送，賢聖莫能度。服食求神仙，多為藥所誤。不如飲美酒，被服紈與素。
---
司空圖·秋思 (蔡氏五弄，二十三首之二十一)
詩題：秋思
篇目：蔡氏五弄，二十三首之二十一
朝代：唐
作者：司空圖
卷別：卷五十九：琴曲歌詞三
詩文：身病時亦危，逢秋多慟哭。風波一搖盪，天地幾翻覆。孤螢出荒池，落葉穿破屋。勢利長草草，何人訪幽獨。
---
司空曙·塞上曲 (樂府雜題三，五十七首之五)
詩題：塞上曲
篇目：樂府雜題三，五十七首之五
朝代：唐
作者：司空曙
卷別：卷九十二：新樂府辭三
詩文：塞柳接胡桑，軍門向大荒。幕營隨月魄，兵氣長星芒。橫吹催春酒，重裘隔夜霜。冰開不防虜，青草滿遼陽。
---
司空曙·秋思 (蔡氏五弄，二十三首之二十)
詩題：秋思
篇目：蔡氏五弄，二十三首之二十
朝代：唐
作者：司空曙
卷別：卷五十九：琴曲歌詞三
詩文：靜與懶相偶，年將衰共催。前途歡不集，往事恨空來。晝景委紅葉，月華鋪綠苔。沈思更何有，結坐玉琴哀。
---
司馬昭·昭德凱容樂 (宋章廟樂舞歌，十五首之十)
詩題：昭德凱容樂
篇目：宋章廟樂舞歌，十五首之十
朝代：晉
作者：司馬昭
卷別：卷八：郊廟歌辭八
詩序：昭太后室
詩文：表靈躔象，纘儀緯風。膺華丹燿，登瑞紫穹。訓形霄宇，武彰宸宮。騰芬金會，寫德聲容。
---
司馬相如·琴歌，二首之一 (四十四首之三十五)
詩題：琴歌，二首之一
篇目：四十四首之三十五
朝代：漢
作者：司馬相如
卷別：卷六十：琴曲歌辭四
詩題解：《琴集》曰：「司馬相如客臨邛，富人卓王孫有女文君新寡，竊於壁間見之。相如以琴心挑之，為《琴歌》二章。」按《漢書》相如飲卓氏弄琴，文君竊從戶窺，心悅而好之。乃夜，亡奔相如，相如與馳歸成都，後俱如臨邛是也。
詩文：鳳兮鳳兮歸故鄉，遨遊四海求其凰。時未遇兮無所將，何悟今夕升斯堂。有豔淑女在閨房，室邇人遐毒我腸。何緣交頸為鴛鴦，胡頡頏兮共翱翔。
---
司馬相如·琴歌，二首之二 (四十四首之三十六)
詩題：琴歌，二首之二
篇目：四十四首之三十六
朝代：漢
作者：司馬相如
卷別：卷六十：琴曲歌辭四
詩題解：《琴集》曰：「司馬相如客臨邛，富人卓王孫有女文君新寡，竊於壁間見之。相如以琴心挑之，為《琴歌》二章。」按《漢書》相如飲卓氏弄琴，文君竊從戶窺，心悅而好之。乃夜，亡奔相如，相如與馳歸成都，後俱如臨邛是也。
詩文：鳳兮鳳兮從我棲，得託孳尾永為妃。交情通體心和諧，中夜相從知者誰。雙翼俱起翻高飛，無感我思使余悲。
---
吉中孚妻張氏·拜新月 (一百五首之四十一)
詩題：拜新月
篇目：一百五首之四十一
朝代：唐
作者：吉中孚妻張氏
卷別：卷八十二：近代曲辭四
詩文：拜新月，拜月出堂前。暗魄深籠桂，虛弓未引弦。拜新月，拜月妝樓上。鸞鏡未安臺，蛾眉已相向。拜新月，拜月不勝情。庭前風露清，月臨人自老，望月更長生。東家阿母亦拜月，一拜一悲聲斷絕。昔年拜月逞容儀，如今拜月雙淚垂。回看眾女拜新月，卻憶紅閨年少時。
---
吳均·三婦豔詩 (清調曲三，四十八首之十八)
詩題：三婦豔詩
篇目：清調曲三，四十八首之十八
朝代：南朝梁
作者：吳均
卷別：卷三十五：相和歌辭十
詩文：大婦弦初切，中婦管方吹。小婦多姿態，含笑逼清卮。佳人勿餘及，殷懃妾自知。
---
吳均·入關 (漢橫吹曲一，四十四首之二十六)
詩題：入關
篇目：漢橫吹曲一，四十四首之二十六
朝代：南朝梁
作者：吳均
卷別：卷二十一：橫吹曲辭一
詩文：羽檄起邊庭，烽火亂如螢。是時張博望，夜赴交河城。馬頭要落日，劍尾掣流星。君恩未得報，何論身命傾。
---
吳均·別鶴 (四十七首之二十八)
詩題：別鶴
篇目：四十七首之二十八
朝代：南朝梁
作者：吳均
卷別：卷五十八：琴曲歌辭二
詩文：別鶴尋故侶，聯翩遼海間。單棲孟津水，驚唳隴頭山。
---
吳均·城上烏 (相和曲下，五十三首之七)
詩題：城上烏
篇目：相和曲下，五十三首之七
朝代：南朝梁
作者：吳均
卷別：卷二十八：相和歌辭三
詩文：焉焉城上烏，翩翩尾畢逋。凡生八九子，夜夜啼相呼。質微知慮少，體賤毛衣粗。陛下三萬歲，臣至執金吾。
---
吳均·城上麻 (六十六首之二十八)
詩題：城上麻
篇目：六十六首之二十八
朝代：南朝梁
作者：吳均
卷別：卷七十七：雜曲歌辭十七
詩文：麻生滿城頭，麻葉落城溝。麻莖左右披，溝水東西流。少年感恩命，奉劍事西周。但令直心盡，何用返封侯。
---
吳均·大垂手 (四十首之六)
詩題：大垂手
篇目：四十首之六
朝代：南朝梁
作者：吳均
卷別：卷七十六：雜曲歌辭十六
詩題解：《樂府解題》曰：「《大垂手》《小垂手》，皆言舞而垂其手也。」隋·江總《婦病行》曰「夫婿府中趨，誰能大垂手」是也。又《獨搖手》亦與此同。
詩文：垂手忽迢迢，飛燕掌中嬌。羅衫恣風引，輕帶任情搖。詎似長沙地，促舞不回腰。
---
吳均·夾樹 (六十六首之二十四)
詩題：夾樹
篇目：六十六首之二十四
朝代：南朝梁
作者：吳均
卷別：卷七十七：雜曲歌辭十七
詩文：桂樹夾長歧，復值清風吹。氛氳揉芳葉，連綿交密枝。能迎春露點，不逐秋風移。願君長惠愛，當使歲寒知。
---
吳均·妾安所居 (四十八首之十八)
詩題：妾安所居
篇目：四十八首之十八
朝代：南朝梁
作者：吳均
卷別：卷七十四：雜曲歌辭十四
詩文：賤妾先有寵，蛾眉進不遲。一從西北麗，無復城南期。何因暫豔逸，豈為乏妍姿。徒有黃昏望，寧遇青樓時。惟惜應門掩，方餘永巷悲。匡床終不共，何由橫自思。
---
吳均·小垂手 (四十首之八)
詩題：小垂手
篇目：四十首之八
朝代：南朝梁
作者：吳均
卷別：卷七十六：雜曲歌辭十六
詩文：舞女出西秦，躡影舞陽春。且復小垂手，廣袖拂紅塵。折腰應兩笛，頓足轉雙巾。蛾眉與曼臉，見此空愁人。
---
吳均·少年子 (六十三首之十一)
詩題：少年子
篇目：六十三首之十一
朝代：南朝梁
作者：吳均
卷別：卷六十六：雜曲歌辭六
詩文：董生能巧笑，子都信美目。百萬市一言，千金買相逐。不道參差菜，誰論窈窕淑。願言奉繡被，來就越人宿。
---
吳均·從軍行 (平調曲三，四十五首之三十三)
詩題：從軍行
篇目：平調曲三，四十五首之三十三
朝代：南朝梁
作者：吳均
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：男兒亦可憐，立功在北邊。陣頭橫卻月，馬腹帶連錢。懷戈發隴坻，乘凍至遼邊。微誠君不愛，終自直如弦。
---
吳均·戰城南 (漢鐃歌上，二十二首之十六)
詩題：戰城南
篇目：漢鐃歌上，二十二首之十六
朝代：南朝梁
作者：吳均
卷別：卷十六：鼓吹曲辭一
詩文：躞蹀青驪馬，往戰城南畿。五曆魚麗陣，三入九重圍。名慴武安將，血汙秦王衣。為君意氣重，無功終不歸。
---
吳均·採桑 (相和曲下，五十三首之二十五)
詩題：採桑
篇目：相和曲下，五十三首之二十五
朝代：南朝梁
作者：吳均
卷別：卷二十八：相和歌辭三
詩文：賤妾思不堪，採桑渭城南。帶減連枝繡，髮亂鳳凰簪。花舞依長薄，蛾飛愛綠潭。無由報君信，流涕向春蠶。
---
吳均·採蓮曲，二首之一 (江南弄中，三十四首之九)
詩題：採蓮曲，二首之一
篇目：江南弄中，三十四首之九
朝代：南朝梁
作者：吳均
卷別：卷五十：清商曲辭七
詩文：江南當夏清，桂楫逐流縈。初疑京兆劍，復似漢冠名。荷香帶風遠，蓮影向根生。葉卷珠難溜，花舒紅易傾。日暮鳧舟滿，歸來渡錦城。
---
吳均·採蓮曲，二首之二 (江南弄中，三十四首之十)
詩題：採蓮曲，二首之二
篇目：江南弄中，三十四首之十
朝代：南朝梁
作者：吳均
卷別：卷五十：清商曲辭七
詩文：錦帶雜花鈿，羅衣垂綠川。問子今何去，出採江南蓮。遼西三千里，欲寄無因緣。願君早旋返，及此荷花鮮。
---
吳均·攜手曲 (四十首之二)
詩題：攜手曲
篇目：四十首之二
朝代：南朝梁
作者：吳均
卷別：卷七十六：雜曲歌辭十六
詩題解：《攜手曲》，梁沈約所制也。《樂府解題》曰：「《攜手曲》，言攜手行樂，恐芳時不留，君恩將歇也。」
詩文：豔裔陽之春，攜手清洛濱。雞鳴上林苑，薄暮小平津。長裾藻白日，廣袖帶芳塵。故交一如此，新知詎憶人。
---
吳均·有所思 (漢鐃歌中，七十一首之五十五)
詩題：有所思
篇目：漢鐃歌中，七十一首之五十五
朝代：南朝梁
作者：吳均
卷別：卷十七：鼓吹曲辭二
詩文：薄暮有所思，終持淚煎骨。春風驚我心，秋露傷君髮。
---
吳均·梅花落 (漢橫吹曲四，五十三首之二)
詩題：梅花落
篇目：漢橫吹曲四，五十三首之二
朝代：南朝梁
作者：吳均
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：隆冬十二月，寒風西北吹。獨有梅花落，飄蕩不依枝。流連逐霜彩，散漫下冰凘。何當與春日，共映芙蓉池。
---
吳均·楚妃曲 (吟嘆曲，五十九首之五十三)
詩題：楚妃曲
篇目：吟嘆曲，五十九首之五十三
朝代：南朝梁
作者：吳均
卷別：卷二十九：相和歌辭四
詩文：春妝約春黛，如月復如蛾。玉釵照繡領，金薄廁紅羅。
---
吳均·淥水曲 (蔡氏五弄，二十三首之九)
詩題：淥水曲
篇目：蔡氏五弄，二十三首之九
朝代：南朝梁
作者：吳均
卷別：卷五十九：琴曲歌詞三
詩文：香曖金堤滿，湛淡春塘溢。已送行臺花，復倒高樓日。
---
吳均·渡易水 (四十七首之四十)
詩題：渡易水
篇目：四十七首之四十
朝代：南朝梁
作者：吳均
卷別：卷五十八：琴曲歌辭二
詩題解：一曰《荊軻歌》。《史記》曰：「燕太子丹使荊軻刺秦王，丹送之至於易水之上，軻使高漸離擊筑，荊軻和而歌，為變徵之聲。又前而為此歌，復為羽聲忼慨，於是就車而去。」《樂府廣題》曰：「後人以為琴中曲。」按《琴操》商調有《易水曲》，荊軻所作，亦曰《渡易水》是也。
詩文：雜虜客來齊，時余在角抵。揚鞭渡易水，直至龍城西。日昏笳亂動，天曙馬爭嘶。不能通瀚海，無面見三齊。
---
吳均·白浮鳩 (西曲歌下，一百七首之六十一)
詩題：白浮鳩
篇目：西曲歌下，一百七首之六十一
朝代：南朝梁
作者：吳均
卷別：卷四十九：清商曲辭六
詩文：琅瑘白浮鳩，紫翳飄陌頭。食飲東莞野，棲宿越王樓。
---
吳均·白附鳩 (西曲歌下，一百七首之六十)
詩題：白附鳩
篇目：西曲歌下，一百七首之六十
朝代：南朝梁
作者：吳均
卷別：卷四十九：清商曲辭六
詩題解：《古今樂錄》曰：「《白附鳩》倚歌，亦曰《白浮鳩》，本拂舞曲也。」
詩文：石頭龍尾彎，新亭送客者。酤酒不取錢，郎能飲幾許。
---
吳均·秦王卷衣 (二十六首之十九)
詩題：秦王卷衣
篇目：二十六首之十九
朝代：南朝梁
作者：吳均
卷別：卷七十三：雜曲歌辭十三
詩題解：《樂府解題》曰：「《秦王卷衣》，言咸陽春景及宮闕之美。秦王卷衣，以贈所歡也。」唐李白有《秦女卷衣》。
詩文：咸陽春草芳，秦帝卷衣裳。玉檢茱萸匣，金泥蘇合香。初芳薰複帳，餘輝耀玉床。當須晏朝罷，持此贈龍陽【持此贈華陽】。
---
吳均·綠竹 (四十四首之二十四)
詩題：綠竹
篇目：四十四首之二十四
朝代：南朝梁
作者：吳均
卷別：卷六十：琴曲歌辭四
詩文：嬋娟鄣綺殿，繞弱拂春漪。何當逢採拾，為君笙與篪。
---
吳均·胡無人行 (瑟調曲五，四十四首之四十)
詩題：胡無人行
篇目：瑟調曲五，四十四首之四十
朝代：南朝梁
作者：吳均
卷別：卷四十：相和歌辭十五
詩題解：《古今樂錄》曰：「王僧虔《技錄》有《胡無人行》，今不歌。」
詩文：劍頭利如芒，恆持照眼光。鐵騎追驍虜，金羈討黠羌。高秋八九月，胡地草風霜。男兒不惜死，破膽與君嘗。
---
吳均·行路難，四首之一 (三十四首之二十)
詩題：行路難，四首之一
篇目：三十四首之二十
朝代：南朝梁
作者：吳均
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：洞庭水上一株桐，經霜觸浪困嚴風。昔時抽心曜白日，今旦臥死黃沙中。洛陽名工見咨嗟，一翦一刻作琵琶。白璧規心學明月，珊瑚映面作風花。帝王見賞不見忘，提攜把握登建章。掩抑摧藏張女彈，殷勤促柱楚明光。年年月月對君王，遙遙夜夜宿未央。未央綵女棄鳴篪，爭先拂拭生光儀。茱萸錦衣玉作匣，安念昔日枯樹枝。不學衡山南嶺桂，至今千載猶未知。
---
吳均·行路難，四首之三 (三十四首之二十二)
詩題：行路難，四首之三
篇目：三十四首之二十二
朝代：南朝梁
作者：吳均
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見西陵田，從橫十字成陌阡。君不見東郊道，荒涼蕪沒起寒煙。盡是昔日帝王處，歌姬舞女達天曙。今日翩妍少年子，不知華盛落前去。吐心吐氣許他人，今旦迴惑生猶豫。山中桂樹自有枝，心中方寸自相知。何言歲月忽若馳，君之情意與我離。還君玳瑁金雀釵，不忍見此便心危。
---
吳均·行路難，四首之二 (三十四首之二十一)
詩題：行路難，四首之二
篇目：三十四首之二十一
朝代：南朝梁
作者：吳均
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：青瑣門外安石榴，連枝接葉夾御溝。金墉城西合歡樹，垂條照彩拂鳳樓。遊俠少年游上路，傾心顛倒相戀慕。摩頂至足買片言，開胸瀝膽取一顧。自言家在趙邯鄲，翩翩舌杪復劍端。青驪白駮的盧馬，金羈綠控紫絲鞶。躞蹀橫行不肯進，夜夜汗血至長安。長安城中諸貴臣，爭貴儒者席上珍。復聞梁王好學問，輕棄劍客如埃塵。吾丘壽王始得意，司馬相如適被申。大才大辯尚如此，何況我輩輕薄人。
---
吳均·行路難，四首之四 (三十四首之二十三)
詩題：行路難，四首之四
篇目：三十四首之二十三
朝代：南朝梁
作者：吳均
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見上林苑中客，冰羅霧縠象牙席。儘是得意忘言者，探腸見膽無所惜。白酒甜鹽甘如乳，綠觴皎鏡華如碧。少年持名不肯嘗，安知白駒應過隙。博山爐中百和香，鬱金蘇合及都梁。逶迤好氣佳容貌，經過青瑣歷紫房。已入中山馮后帳，復上皇帝班姬床。班姬失寵顏不開，奉帚供養長信臺。日暮耿耿不能寐，秋風切切四面來。玉階行路生細草，金爐香炭變成灰。得意失意須臾頃，非君方寸逆所裁。
---
吳均·送歸曲 (六十六首之十八)
詩題：送歸曲
篇目：六十六首之十八
朝代：南朝梁
作者：吳均
卷別：卷七十七：雜曲歌辭十七
詩文：送子獨南歸，攬衣空閔默。關山晝欲暗，河冰夜向塞。燕至他人鄉，雁去還誰國。寄子兩行書，分明達濟北。
---
吳均·陌上桑三解 (相和曲下，五十三首之十五)
詩題：陌上桑三解
篇目：相和曲下，五十三首之十五
朝代：南朝梁
作者：吳均
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：嫋嫋陌上桑，蔭陌復垂塘。長條映白日，細葉隱鸝黃。蠶飢妾復思，拭淚且提筐。故人寧如此【故人去如此】，離恨煎人腸。
---
吳均·陽春歌 (江南弄下，五十首之十八)
詩題：陽春歌
篇目：江南弄下，五十首之十八
朝代：南朝梁
作者：吳均
卷別：卷五十一：清商曲辭八
詩文：紫苔初泛水，連綿浮且沒。若欲歌陽春，先歌青樓月。
---
吳均·雉朝飛操 (四十五首之四十二)
詩題：雉朝飛操
篇目：四十五首之四十二
朝代：南朝梁
作者：吳均
卷別：卷五十七：琴曲歌辭一
詩題解：一曰《雉朝雊操》。揚雄《琴清英》曰：「《雉朝飛操》，衛女傅母之所作也。衛侯女嫁於齊太子，中道聞太子死，問傅母曰：『何如？』傅母曰：『且往當喪。』喪畢不肯歸，終之以死。傅母悔之，取女所自操琴，於冢上鼓之。忽二雉俱出墓中，傅母撫雉曰：『女果為雉耶？』言未畢，俱飛而起，忽然不見。傅母悲痛，援琴作操，故曰《雉朝飛》。」崔豹《古今注》曰：「《雉朝飛》者，犢沐子所作也。齊宣王時，處士泯宣，年五十無妻。出薪於野，見雉雄雌相隨而飛，意動心悲，乃仰天嘆大聖在上，恩及草木鳥獸，而我獨不獲。因援琴而歌，以明自傷。其聲中絕。魏武帝時，宮人有盧女者，七歲入漢宮，學鼓琴，特異於餘妓，善為新聲，能傳此曲。」伯牙《琴歌》曰：「麥秀蔪兮雉朝飛，向虛壑兮背喬槐，依絕區兮臨回池。」《樂府解題》曰：「若梁簡文帝『晨光照麥畿』，但詠雉而已。」
詩文：二月雉朝飛，橫行傍壟歸。斜看水外翟，側聽嶺南翬。躞蹀恆欲戰，耿耿恃強威。當令君見賞，何辭碎錦衣。
---
吳均·雍臺 (梁鼓角橫吹曲，十一首之二)
詩題：雍臺
篇目：梁鼓角橫吹曲，十一首之二
朝代：南朝梁
作者：吳均
卷別：卷二十五：橫吹曲辭五
詩文：雍臺十二樓，樓樓鬱相望。隴西飛狐口，白日盡無光。
---
吳少微·怨歌行 (楚調曲中，五十五首之二十四)
詩題：怨歌行
篇目：楚調曲中，五十五首之二十四
朝代：唐
作者：吳少微
卷別：卷四十二：相和歌辭十七
詩文：城南有怨婦，含怨倚蘭叢。自謂二八時，歌舞入漢宮。皇恩數流盼，承幸玉堂中。綠陌黃花催夜酒。錦衣羅袂逐春風。建章西宮煥若神，燕、趙美女二千人。君王厭德不忘新，況群豔冶紛來陳。是時別君不再見，三十三春長信殿。長信重門晝掩關，清房曉帳幽且閒。綺窗蟲網氛塵色，文軒鶯對桃李顏。天王貴宮不貯老，浩然淚隕今來還。自憐春色轉晚暮，試逐佳遊芳草路。小腰麗女奪人奇，金鞍少年曾不顧。歸來誰為夫，請謝西家婦。莫辭先醉解羅襦。
---
吳少微·長門怨 (楚調曲中，五十五首之三十二)
詩題：長門怨
篇目：楚調曲中，五十五首之三十二
朝代：唐
作者：吳少微
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：月出映曾城，孤圓上太清。君王春愛歇，枕席涼風生。怨咽不能寢，踟躕步前楹。空階白露色，百草寒蟲鳴。念昔金房裏，猶嫌玉座輕。如何嬌所誤，長夜泣恩情。
---
吳燭·銅雀妓 (平調曲二，四十五首之二十四)
詩題：銅雀妓
篇目：平調曲二，四十五首之二十四
朝代：唐
作者：吳燭
卷別：卷三十一：相和歌辭六
詩文：秋色西陵滿綠蕪，繁絃急管強歡娛【繁紅急管強歡娛】。長舒羅袖不成舞，卻向風前承淚珠。
---
吳筠·步虛詞，十首之一 (六十九首之三十六)
詩題：步虛詞，十首之一
篇目：六十九首之三十六
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：眾仙仰靈範，肅駕朝神宗。金景相照曜，逶迤昇太空。七玄已高飛，火鍊生朱宮。餘慶逮天壤，平和王道融。八威清遊氣，十絕舞祥風。使我躋陽源，其來自陰功。逍遙太霞上，真鑒靡不通。
---
吳筠·步虛詞，十首之七 (六十九首之四十二)
詩題：步虛詞，十首之七
篇目：六十九首之四十二
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：灼灼青華林，靈風振瓊柯。三光無冬春，一氣清且和。迴首邇結鄰，傾眸親曜羅。豁落制六天，流鈴威百魔。綿綿慶不極，誰謂椿齡多。
---
吳筠·步虛詞，十首之三 (六十九首之三十八)
詩題：步虛詞，十首之三
篇目：六十九首之三十八
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：三宮發明景，朗照同鬱儀。紛然馳飆欻，上采空清蕤。令我洞金色，後天耀瓊姿。心叶太虛靜，寥寥竟何思。玄中有至樂，淡泊終無為。但與正真友，飄颻散遨嬉。
---
吳筠·步虛詞，十首之九 (六十九首之四十四)
詩題：步虛詞，十首之九
篇目：六十九首之四十四
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：爰從太微上，肆覲虛皇尊。騰我八景輿，威遲入天門。既登玉宸庭，肅肅仰紫軒。敢問龍漢末，如何闢乾坤。怡然輟雲璈，告我希夷言。幸聞至精理，方見造化源。
---
吳筠·步虛詞，十首之二 (六十九首之三十七)
詩題：步虛詞，十首之二
篇目：六十九首之三十七
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：逸轡登紫清，元乘邁奔電。閬風隔三天，俯視猶可見。玉闈標敞朗【玉闥標敞朗】，瓊林鬱蔥蒨。自非挺金骨，焉得諧夙原。真朋何森森，合景恣遊宴。良會忘淹留，千齡纔一眄。
---
吳筠·步虛詞，十首之五 (六十九首之四十)
詩題：步虛詞，十首之五
篇目：六十九首之四十
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：扶桑誕初景，羽蓋凌晨霞。倏欻造西域，嬉遊金母家。碧津湛洪源，灼爍敷荷花。煌煌青琳宮，璀璨列玉華。真氣溢絳府，自然思無邪。俯矜區中士，夭濁良可嗟。
---
吳筠·步虛詞，十首之八 (六十九首之四十三)
詩題：步虛詞，十首之八
篇目：六十九首之四十三
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：高情無侈靡，遇物生華光。至樂無簫歌，玉音自玲琅。或登明真臺，宴此羽景堂。香靄結寶雲，靡微散靈香。天人誠遐曠，歡泰不可量。
---
吳筠·步虛詞，十首之六 (六十九首之四十一)
詩題：步虛詞，十首之六
篇目：六十九首之四十一
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：瓊臺為萬仞，孤映大羅表。常有三素雲，凝光自飛繞。羽幢泛明霞，升降何縹緲。鸞鳳吹雅音，棲翔絳林標。玉虛無晝夜，靈景何皎皎。一睹太上京，方知眾天小。
---
吳筠·步虛詞，十首之十 (六十九首之四十五)
詩題：步虛詞，十首之十
篇目：六十九首之四十五
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：二氣播萬有，化機無停輪。而我操其端，乃能出陶鈞。寥寥天漢上，所遇皆清真。澄瑩含元和，氣同自相親。絳樹結丹實，紫霞流碧津。以茲保童嬰，永用超形神。
---
吳筠·步虛詞，十首之四 (六十九首之三十九)
詩題：步虛詞，十首之四
篇目：六十九首之三十九
朝代：唐
作者：吳筠
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：稟化凝正氣，鍊形為真仙。忘心符元宗，返本叶自然。帝一集絳宮，流光出丹玄。元英與桃君，朗詠長生篇。六符煥明霞，百闕羅紫煙。飆車涉寥廓，靡靡乘景遷。不覺雲路遠，斯須遊萬天。
---
吳融·水調 (五十六首之三十七)
詩題：水調
篇目：五十六首之三十七
朝代：唐
作者：吳融
卷別：卷七十九：近代曲辭一
詩題解：《樂苑》曰：「《水調》，商調曲也。」舊說，《水調河傳》，隋煬帝幸江都時所製。曲成奏之，聲韻怨切。王令言聞而謂其弟子曰：「但有去聲而無回韻，帝不返矣。」後竟如其言。按唐曲凡十一疊，前五疊為歌，後六疊為入破。其歌，第五疊五言調，聲最為怨切。故白居易詩云：「五言一遍最慇懃，調少情多似有因。不會當時翻曲意，此聲腸斷為何人！」唐又有新水調，亦商調曲也。
詩文：鑿河千里走黃沙，浮殿西來動日華。可道新聲是亡國，且貪惆悵後庭花。
---
吳邁遠·楚朝曲 (四十七首之三十七)
詩題：楚朝曲
篇目：四十七首之三十七
朝代：南朝宋
作者：吳邁遠
卷別：卷五十八：琴曲歌辭二
詩文：白雲縈藹荊山阿，洞庭縱橫日生波。幽芳遠客悲如何，繡被掩口越人歌。壯年流瞻襄成和，清貞空情感電過。初同末異憂愁多，窮巷惻愴沉汨羅。延思萬里掛長河，翻驚漢陰動湘娥。
---
吳邁遠·櫂歌行 (瑟調曲五，四十四首之二十五)
詩題：櫂歌行
篇目：瑟調曲五，四十四首之二十五
朝代：南朝宋
作者：吳邁遠
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：十三為漢使，孤劍出皋蘭。西南窮天險，東北畢地關。岷山高以峻，燕水清且寒。一去千里孤，邊馬何時還？遙望煙嶂外，瘴氣鬱雲端。始知身死處，平生從此殘。
---
吳邁遠·秋風 (四十四首之十六)
詩題：秋風
篇目：四十四首之十六
朝代：南朝宋
作者：吳邁遠
卷別：卷六十：琴曲歌辭四
詩文：寒鄉無異服，衣氈代文練。月月望君歸，年年不解線。荊揚早春和，幽冀猶霜霰。地寒妾已知，南心君不見。
---
吳邁遠·胡笳曲 (四首之一)
詩題：胡笳曲
篇目：四首之一
朝代：南朝宋
作者：吳邁遠
卷別：卷五十九：琴曲歌詞三
詩文：輕命重意氣，古來豈但今。緩頰獻一說，揚眉受千金。邊風落寒草，鳴笳墜飛禽。越情結楚思，漢耳聽胡音。既懷離俗傷，復悲朝光侵。日當故鄉沒，遙見浮雲陰。
---
吳邁遠·長別離 (四十四首之十四)
詩題：長別離
篇目：四十四首之十四
朝代：南朝宋
作者：吳邁遠
卷別：卷七十二：雜曲歌辭十二
詩文：生離不可聞，況復長相思。如何與君別，當我少年時。蕙華海搖蕩，妾心長自持【妾心空自持】。榮乏草木歡，悴極霜露悲。富貴貌難變【富貴身難變】，貧賤顏易衰。持此斷君腸，君亦宜自疑。淮陰有逸將，析羽不曾飛。楚有扛鼎士，出門不得歸。正為隆準公，仗劍入紫微。君才定何如，白日下爭暉。
---
吳邁遠·長相思 (五十二首之二十七)
詩題：長相思
篇目：五十二首之二十七
朝代：南朝宋
作者：吳邁遠
卷別：卷六十九：雜曲歌辭九
詩題解：古詩曰：「客從遠方來，遺我一書札。上言長相思，下言久離別。」李陵詩曰：「行人難久留，各言長相思。」蘇武詩曰：「生當復來歸，死當長相思。」長者久遠之辭，言行人久戍，寄書以遺所思也。古詩又曰：「客從遠方來，遺我一端綺。文綵雙鴛鴦，裁為合歡被。著以長相思，緣以結不解。」謂被中著綿以致相思綿綿之意，故曰長相思也。又有《千里思》，與此相類。
詩文：晨有行路客，依依造門端。人馬風塵色，知從河塞還。時我有同棲，結宦遊邯鄲。將不異客子，分飢復共寒。煩君尺帛書，寸心從此殫。遣妾長憔悴，豈復歌笑顏。檐隱千霜樹，庭枯十載蘭。經春不舉袖，秋落寧復看。一見願道意，君門已九關。虞卿棄相印，擔簦為同歡。閨陰欲早霜，何事空盤桓。
---
吳邁遠·陽春歌 (江南弄下，五十首之十七)
詩題：陽春歌
篇目：江南弄下，五十首之十七
朝代：南朝宋
作者：吳邁遠
卷別：卷五十一：清商曲辭八
詩文：百里望咸陽，知是帝京域。綠樹搖雲光，春城起風色。佳人愛華景，流靡園塘側。妍姿豔月映，羅衣飄蟬翼。宋玉歌陽春，巴人長嘆息。雅鄭不同賞，那令君愴側。生重受惠輕，私自憐何極。
---
吳邁遠·飛來雙白鵠 (瑟調曲四，三十九首之二十一)
詩題：飛來雙白鵠
篇目：瑟調曲四，三十九首之二十一
朝代：南朝宋
作者：吳邁遠
卷別：卷三十九：相和歌辭十四
詩文：可憐雙白鵠，雙雙絕塵氛。連翩弄光景，交頸遊青雲。逢羅復逢繳，雌雄一旦分。哀聲流海曲，孤叫去江濆。豈不慕前侶，為爾不及群。步步一零淚，千里猶待君。樂哉新相知，悲來生別離。持此百年命，共逐寸陰移。譬如空山草，零落心自知。
---
周捨·梁鐸舞歌：梁鐸舞曲 (雜舞二，二十五首之十七)
詩題：梁鐸舞歌：梁鐸舞曲
篇目：雜舞二，二十五首之十七
朝代：南朝梁
作者：周捨
卷別：卷五十四：舞曲歌辭三
詩文：《雲門》且莫奏，《咸池》且莫歌。我后興至德，樂頌發中和。白雲汾已隆，萬舞鬱駢羅。功成聖有作，黃、唐何足多。　
---
周捨·梁鞞舞歌，三首之一：明之君 (雜舞二，二十五首之十一)
詩題：梁鞞舞歌，三首之一：明之君
篇目：雜舞二，二十五首之十一
朝代：南朝梁
作者：周捨
卷別：卷五十四：舞曲歌辭三
詩文：赫矣明之君，我皇邁前古。機靈通日月，聖敬締區宇。淮海無橫波，文軌同一土，樂哉太平世，當歌復當舞。
---
周捨·梁鞞舞歌，三首之三：明君曲 (雜舞二，二十五首之十三)
詩題：梁鞞舞歌，三首之三：明君曲
篇目：雜舞二，二十五首之十三
朝代：南朝梁
作者：周捨
卷別：卷五十四：舞曲歌辭三
詩文：明君班五瑞，就日朝百王。充庭植鷺羽，鈞天奏清商。本支同中嶽，良臣安四方。盛明普日月，兆民樂未央。
---
周捨·梁鞞舞歌，三首之二：明主曲 (雜舞二，二十五首之十二)
詩題：梁鞞舞歌，三首之二：明主曲
篇目：雜舞二，二十五首之十二
朝代：南朝梁
作者：周捨
卷別：卷五十四：舞曲歌辭三
詩文：聖主應圖籙，天下咸所歸。端扆臨赤縣，宸居法紫微。遐方奉正朔，外戶闢重扉。我君延萬壽，福祚長巍巍。
---
周朴·塞上曲 (樂府雜題三，五十七首之十九)
詩題：塞上曲
篇目：樂府雜題三，五十七首之十九
朝代：唐
作者：周朴
卷別：卷九十二：新樂府辭三
詩文：一墜風來一墜砂，有人行處沒人家。黃河九曲冰先合，紫塞三春不見花。
---
周朴·塞上行 (樂府雜題三，五十七首之二十四)
詩題：塞上行
篇目：樂府雜題三，五十七首之二十四
朝代：唐
作者：周朴
卷別：卷九十二：新樂府辭三
詩文：秦築長城在，連雲磧氣侵。風吹邊草急，角絕塞鴻沈。世世征人往，年年戰骨深。遼天望鄉者，迴首盡沾襟。
---
周朴·塞上，二首之一 (樂府雜題三，五十七首之三十五)
詩題：塞上，二首之一
篇目：樂府雜題三，五十七首之三十五
朝代：唐
作者：周朴
卷別：卷九十二：新樂府辭三
詩文：柳色正沉沉，風吹秋更深。山河空遠道，鄉國自鳴砧。巷有千家月，人無萬里心。長城哭崩後，寂寞至如今。
---
周朴·塞上，二首之二 (樂府雜題三，五十七首之三十六)
詩題：塞上，二首之二
篇目：樂府雜題三，五十七首之三十六
朝代：唐
作者：周朴
卷別：卷九十二：新樂府辭三
詩文：受降城必破，回落隴頭移。蕃道北海北，謀生今始知。
---
周朴·塞下曲 (樂府雜題四，六十首之四十)
詩題：塞下曲
篇目：樂府雜題四，六十首之四十
朝代：唐
作者：周朴
卷別：卷九十三：新樂府辭四
詩文：石國胡兒向磧東，愛吹橫笛引秋風。夜來雲雨皆飛盡，月照平沙萬里空。
---
周舍·上雲樂 (江南弄下，五十首之三十五)
詩題：上雲樂
篇目：江南弄下，五十首之三十五
朝代：南朝梁
作者：周舍
卷別：卷五十一：清商曲辭八
詩文：西方老胡，厥名文康。遨遨六合，傲誕三皇。西觀濛汜，東戲扶桑。南泛大蒙之海，北至無通之鄉。昔與若士為友，共弄彭祖扶床。往年暫到崑崙，復值瑤池舉觴。周帝迎以上席，王母贈以玉漿。故乃壽如南山，志若金剛。青眼眢眢，白髮長長。蛾眉臨髭，高鼻垂口。非直能俳，又善飲酒。簫管鳴前，門徒從後。濟濟翼翼，各有分部。鳳皇是老胡家雞，師子是老胡家狗。陛下撥亂反正，再朗三光。澤與雨施，化與風翔。覘雲候呂，志遊大梁。重駟修路，始屆帝鄉。伏拜金闕，仰瞻玉堂。從者小子，羅列成行。悉知廉節，皆識義方。歌管愔愔，鏗鼓鏘鏘。響震鈞天，聲若鵷皇。前卻中規矩，進退得宮商。舉技無不佳，胡舞最所長。老胡寄篋中，復有奇樂章。齎持數萬里，願以奉聖皇。乃欲次第說，老耄多所忘。但願明陛下，壽千萬歲，歡樂未渠央。
---
和凝·楊柳枝，三首之一 (一百一首之九十五)
詩題：楊柳枝，三首之一
篇目：一百一首之九十五
朝代：晉
作者：和凝
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：軟碧搖煙似送人，映花時把翠眉嚬。青青自是風流主，漫颭金絲待洛神。
---
和凝·楊柳枝，三首之三 (一百一首之九十七)
詩題：楊柳枝，三首之三
篇目：一百一首之九十七
朝代：晉
作者：和凝
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：鵲橋初就咽銀河，今夜仙郎自性和。不是昔年攀桂樹，豈能月裏索姮娥。
---
和凝·楊柳枝，三首之二 (一百一首之九十六)
詩題：楊柳枝，三首之二
篇目：一百一首之九十六
朝代：晉
作者：和凝
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：瑟瑟羅裙金縷腰，黛眉偎破未重描。醉來咬損新花子，拽住仙郎盡放嬌。
---
和凝·漁父歌 (歌辭一，三十八首之二十一)
詩題：漁父歌
篇目：歌辭一，三十八首之二十一
朝代：晉
作者：和凝
卷別：卷八十三：雜歌謠辭一
詩文：白芷汀寒立鷺鷥，蘋風輕翦浪花時。煙冪冪，日遲遲，香引芙蓉惹釣絲。
---
員半千·雍和 (唐儀坤廟樂章，十二首之十一)
詩題：雍和
篇目：唐儀坤廟樂章，十二首之十一
朝代：唐
作者：員半千
卷別：卷十一：郊廟歌辭十一
詩序：撤俎
詩文：孝享云畢，維撤有章。雲感玄羽，風悽素商。瞻望神座，祗戀匪遑。禮終樂闋，肅雍鏘鏘。
---
唐堯客·大梁行 (樂府雜題四，六十首之四十九)
詩題：大梁行
篇目：樂府雜題四，六十首之四十九
朝代：唐
作者：唐堯客
卷別：卷九十三：新樂府辭四
詩文：客有成都來，為我彈鳴琴。前彈《別鶴操》，後奏《大梁吟》。大梁傷客情，荒臺對古城。版築有陳跡，歌吹無遺聲。雄哉魏公子，疇日好羅英。秀士三千人，煌煌象列星。金槌奪晉鄙，白刃刎侯嬴。邯鄲救趙北，函谷走秦兵。君子榮且昧，忠信莫之明。間諜忽來及，雄圖靡克成。千齡萬化盡，但見榮與清。舊國多狐兔，夷門荊棘生。蒼梧彩雲沒，汳浦綠池平。聞有東山去，蕭蕭班馬鳴。河洲搴宿莽，日夕淚沾纓。因之唁公子，慷慨此歌行。
---
喬知之·定情篇 (四十首之三十四)
詩題：定情篇
篇目：四十首之三十四
朝代：唐
作者：喬知之
卷別：卷七十六：雜曲歌辭十六
詩文：共君結新婚，歲寒心未卜。相與遊春園，各隨情所逐。君念菖蒲花，妾感苦寒竹。菖花多豔姿，寒竹有貞葉。此時妾比君，君心不如妾。簪玉步河堤，夭韶援綠荑。鳧雁將子遊，鶯燕從雙棲。君念春光好，妾向春光啼，君時不得意，妾棄還金閨。結言本同心，悲歡何未齊。怨咽前致辭，願得申所悲。人間丈夫易，世路婦難為。始經天月照，終若流星馳。天月恆終始，流星無定期。長信佳麗人，失意非蛾眉。廬江小史婦，非關織作遲。本願長相對，今已長相思。復有遊宦子，結援從梁、陳。燕居崇三朝，去來歷九春。誓心妾終始，蠶桑奉所親。歸願未克從，黃金贈路人。潔婦懷明義，從沉河之津。于今千萬年，誰當問水濱。更憶倡家樓，夫婿事封侯。去時思灼灼，去罷心悠悠。不憐妾歲晏，十載隴西頭。以茲常惕惕，百慮恆盈積。由來共結褵，幾人同匪石。故歲彫梁燕，雙去今來隻。今日玉庭梅，朝紅暮成碧。碧榮始芬敷，黃葉已淅瀝。何用念芳春，芳春有流易；何用重歡娛，歡娛俄戚戚。家本巫山陽，歸去路何長。敘言情未盡，採菉已盈筐。桑榆日反映，物色盈高岡。下有碧流水，上有丹桂香。桂枝不須折，碧流清且潔。贈君比芳菲，受惠常不滅；贈君淚潺湲，相思無斷絕。妾有秦家鏡，寶匣裝珠璣。鑒來年二八，不記易陰暉。妾無光寂寂，委照影依依。今日特為贈，相識莫相違。
---
喬知之·從軍行 (平調曲四，五十八首之五)
詩題：從軍行
篇目：平調曲四，五十八首之五
朝代：唐
作者：喬知之
卷別：卷三十三：相和歌辭八
詩文：南庭結白露，北風掃黃葉。此時鴻雁來，驚鳴催思妾。曲房理針線，平砧擣文練。鴛綺裁易成，龍鄉信難見。窈窕九重閨，寂寞十年啼。紗窗白雲宿，羅幌月光棲。雲月曉微微，愁思流黃機。玉霜凍珠履，金吹薄羅衣。漢家已得地，君去將何事？宛轉結蠶書，寂寞無雁使。生平賀恩信，本為容華進。況復落紅顏，蟬聲催綠鬢。
---
喬知之·折楊柳 (漢橫吹曲二，五十九首之四十七)
詩題：折楊柳
篇目：漢橫吹曲二，五十九首之四十七
朝代：唐
作者：喬知之
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：可憐濯濯春楊柳，攀折將來就纖手。妾容與此同盛衰，何必君恩獨能久。
---
喬知之·銅雀妓 (平調曲二，四十五首之十八)
詩題：銅雀妓
篇目：平調曲二，四十五首之十八
朝代：唐
作者：喬知之
卷別：卷三十一：相和歌辭六
詩文：金閣惜分香，鉛華不重妝。空餘歌舞地，猶是為君王。哀弦調已絕，豔曲不須長。共看西陵暮，秋煙生白楊。
---
嚴識玄·班婕妤 (楚調曲下，四十一首之十)
詩題：班婕妤
篇目：楚調曲下，四十一首之十
朝代：唐
作者：嚴識玄
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：賤妾如桃李，君王若歲時。秋風一已勁，搖落不勝悲。寂寂蒼苔滿，沉沉綠草滋。榮華非此日，指輦競何辭。
---
夏侯孜·宣宗舞 (唐享太廟樂章，十一首之九)
詩題：宣宗舞
篇目：唐享太廟樂章，十一首之九
朝代：唐
作者：夏侯孜
卷別：卷十一：郊廟歌辭十一
詩文：於鑠令主，聖祚重昌。興起教義，申明典章。俗尚素朴，人皆樂康。積德可報，流慶無疆。
---
姚係·古離別 (四十四首之三)
詩題：古離別
篇目：四十四首之三
朝代：唐
作者：姚係
卷別：卷七十二：雜曲歌辭十二
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
姚合·塞上 (樂府雜題三，五十七首之三十三)
詩題：塞上
篇目：樂府雜題三，五十七首之三十三
朝代：唐
作者：姚合
卷別：卷九十二：新樂府辭三
詩文：磧路三千里，黃雲覆草平。戰須移死地，軍諱殺降兵。印馬秋遮虜，蒸砂夜築城。故鄉歸未得，都尉欠功名。
---
姚氏月華·怨詩，二首之一 (楚調曲中，五十五首之十三)
詩題：怨詩，二首之一
篇目：楚調曲中，五十五首之十三
朝代：唐
作者：姚氏月華
卷別：卷四十二：相和歌辭十七
詩文：春水悠悠春草綠，對此思君淚相續。羞將離恨向東風，理盡秦箏不成曲。
---
姚氏月華·怨詩，二首之二 (楚調曲中，五十五首之十四)
詩題：怨詩，二首之二
篇目：楚調曲中，五十五首之十四
朝代：唐
作者：姚氏月華
卷別：卷四十二：相和歌辭十七
詩文：與君形影分胡越，玉枕終年對離別。登臺北望煙雨深，回身泣向寥天月。
---
姚翻·採桑 (相和曲下，五十三首之二十四)
詩題：採桑
篇目：相和曲下，五十三首之二十四
朝代：南朝梁
作者：姚翻
卷別：卷二十八：相和歌辭三
詩文：雁還高柳北，春歸洛水南。日照茱萸領，風搖翡翠簪。桑間視欲暮，閨裏遽飢蠶。相思君助取，相望妾那堪。
---
姚重華·南風歌，二首之一 (四十五首之六)
詩題：南風歌，二首之一
篇目：四十五首之六
朝代：虞
作者：姚重華
卷別：卷五十七：琴曲歌辭一
詩題解：《古今樂錄》曰：「舜彈五弦之琴，歌《南風》之詩。」《史記·樂書》曰：「舜歌《南風》而天下治，《南風》者，生長之音也。舜樂好之，樂與天地同，意得萬國之歡心，故天下治也。」
詩文：反彼三山兮商岳嵯峨，天降五老兮迎我來歌。有黃龍兮自出于河【青黃龍兮自出于河】，負書圖兮委蛇。羅沙案圖觀讖兮閔天嗟嗟，擊石拊韶兮淪幽洞微，鳥獸蹌蹌兮鳳皇來儀，凱風自南兮喟其增嘆。
---
姚重華·南風歌，二首之二 (四十五首之七)
詩題：南風歌，二首之二
篇目：四十五首之七
朝代：虞
作者：姚重華
卷別：卷五十七：琴曲歌辭一
詩題解：《古今樂錄》曰：「舜彈五弦之琴，歌《南風》之詩。」《史記·樂書》曰：「舜歌《南風》而天下治，《南風》者，生長之音也。舜樂好之，樂與天地同，意得萬國之歡心，故天下治也。」
詩文：南風之薰兮，可以解吾民之慍兮。南風之時兮，可以阜吾民之財兮。
---
姚重華·思親操 (四十五首之五)
詩題：思親操
篇目：四十五首之五
朝代：虞
作者：姚重華
卷別：卷五十七：琴曲歌辭一
詩題解：《古今樂錄》曰：「舜遊歷山，見烏飛，思親而作此歌。」謝希逸《琴論》曰：「舜作《思親操》，孝之至也。」
詩文：陟彼曆山兮進嵬，有鳥翔兮高飛。瞻彼鳩兮徘徊，河水洋洋兮青泠。深谷鳥鳴兮鶯鶯，設罥張罝兮思我父母力耕。日與月兮往如馳，父母遠兮吾當安歸。
---
姬旦·越裳操 (四十五首之二十八)
詩題：越裳操
篇目：四十五首之二十八
朝代：周
作者：姬旦
卷別：卷五十七：琴曲歌辭一
詩題解：《琴操》曰：「《越裳操》，周公所作也。」《古今樂錄》曰：「越裳獻白雉，周公作歌，遂傳之為《越裳操》。」
詩文：於戲嗟嗟，非旦之力，乃文王之德。
---
姬昌·拘幽操 (四十五首之二十三)
詩題：拘幽操
篇目：四十五首之二十三
朝代：周
作者：姬昌
卷別：卷五十七：琴曲歌辭一
詩題解：一曰《文王哀羑里》。《琴操》曰：「《拘幽操》，文王拘於羑里而作也。文王修德，百姓親附。崇侯虎疾之，譖於紂曰：『西伯昌，聖人也。長子發，中子旦，皆聖人也。三聖合謀，君其慮之。』乃囚文王於羑里，將殺之。於是文王四臣散宜生之徒，得美女、大貝、白馬朱鬣以獻於紂，紂遂出西伯。文王在羑里，演《易》八卦以為六十四，作鬱厄之辭曰：『困于石，據于蒺薐。』乃申憤而作歌云。」
詩文：殷道溷溷，浸獨煩兮。朱紫相合，不別分兮。迷亂聲色，信讒言兮。炎炎之虐，使我愆兮。幽閉牢穽，由其言兮。遘我四人，憂動勤兮。
---
姬發·剋商操 (四十五首之二十六)
詩題：剋商操
篇目：四十五首之二十六
朝代：周
作者：姬發
卷別：卷五十七：琴曲歌辭一
詩題解：一曰《武王伐紂》。《古今樂錄》曰：「武王伐紂而作此歌。」謝希逸《琴論》曰：「《剋商操》，武王伐紂時制。」《琴集》曰：「《武王伐紂》，武王自作也。」
詩文：上告皇天兮，可以行乎？
---
姬誦·神鳳操 (四十五首之三十一)
詩題：神鳳操
篇目：四十五首之三十一
朝代：周
作者：姬誦
卷別：卷五十七：琴曲歌辭一
詩題解：一曰《鳳皇來儀》。《古今樂錄》曰：「周成王時，鳳皇翔舞，成王作此歌。」謝希逸《琴論》曰：「成王作《神鳳操》，言德化之感也。」《琴集》曰：「《鳳皇來儀》，成王所作。」
詩文：鳳皇翔兮於紫庭，予何德兮以感靈。賴先人兮恩澤臻，于胥樂兮民以寧。
---
孔丘·將歸操 (四十七首之十三)
詩題：將歸操
篇目：四十七首之十三
朝代：春秋
作者：孔丘
卷別：卷五十八：琴曲歌辭二
詩題解：一曰《郰操》。《琴操》曰：「《將歸操》，孔子所作也。」《孔叢子》曰：「趙使聘夫子，夫子聞鳴犢與竇犨之見殺也，回輿而旋，為操曰《將歸》。」《史記·世家》曰：「孔子既不得用於衛，將西見趙簡子，至於河，而聞竇鳴犢、舜華之死，臨河嘆曰：『美哉水，洋洋乎，丘之不濟此，命也夫。』子貢曰：『何謂也？』孔子曰：『竇鳴犢、舜華，晉國之賢大夫也。趙簡子未得志之時，須此兩人而后從政，及其已得志，殺之乃從政。夫鳥獸之不義也，尚知辟之，況乎丘哉！』乃還，息乎郰鄉，作為《郰操》以哀之。」徐廣曰：「竇鳴犢、舜華，或作鳴鐸、竇犨。」王肅曰：「《郰操》，琴曲名也。」
詩文：翱翔于衛，復我舊居。從吾所好，其樂只且。
---
孔丘·猗蘭操 (四十七首之四)
詩題：猗蘭操
篇目：四十七首之四
朝代：春秋
作者：孔丘
卷別：卷五十八：琴曲歌辭二
詩題解：一曰《幽蘭操》。《古今樂錄》曰：「孔子自衛反魯，見香蘭而作此歌。」《琴操》曰：「《猗蘭操》，孔子所作。孔子歷聘諸侯，諸侯莫能任。自衛反魯，隱谷之中，見香蘭獨茂，喟然嘆曰：『蘭當為王者香，今乃獨茂，與眾草為伍。』乃止車，援琴鼓之，自傷不逢時，託辭於香蘭云。」《琴集》曰：「《幽蘭操》，孔子所作也。」
詩文：習習谷風，以陰以雨。之子于歸，遠送于野。何彼蒼天，不得其所。逍遙九州，無所定處。時人闇蔽【世人闇蔽】，不知賢者。年紀逝邁，一身將老。
---
孔丘·獲麟歌 (歌辭一，三十八首之十一)
詩題：獲麟歌
篇目：歌辭一，三十八首之十一
朝代：周
作者：孔丘
卷別：卷八十三：雜歌謠辭一
詩題解：《孔叢子》曰：「叔孫氏之車子鉏商，樵於野而獲麟焉。眾莫之識，以為不祥，棄之五父之衢。冉有告曰：『麋身而肉角，豈天之妖乎？』夫子曰：『吾將往觀焉。』遂泣曰：『予之於人，猶麟也。麟仁獸出而死，吾道窮矣！』乃歌云。」
詩文：唐虞世兮麟鳳游，今非其時來何求，麟兮麟兮我心憂。
---
孔仲智·羈謠 (謠辭一，三十三首之二十八)
詩題：羈謠
篇目：謠辭一，三十三首之二十八
朝代：南朝陳
作者：孔仲智
卷別：卷八十七：雜歌謠辭五
詩文：芳杜觴春酒，彷彿傷山時。徒歌不成樂，空以羈自悲。羈傷懷土心，遽復還山路。迨及春復時，無使春光暮。
---
孔欣·相逢狹路間 (清調曲二，二十八首之二十三)
詩題：相逢狹路間
篇目：清調曲二，二十八首之二十三
朝代：南朝宋
作者：孔欣
卷別：卷三十四：相和歌辭九
詩文：相逢狹路間，道狹正踟躕。如何不群士，行吟戲路衢。輟步相與言，君行欲焉如？淳樸久已凋，榮利迭相驅。流落尚風波，人情多遷渝。勢集堂必滿，運去庭亦虛。競趨嘗不暇，誰肯眷桑樞。無為肆獨往，只將困淪胥。未若及初九，攜手歸田廬。躬耕東山畔，樂道詠玄書。狹路安足遊，方外可寄娛。
---
孔欣·置酒高堂上 (平調曲二，四十五首之三十)
詩題：置酒高堂上
篇目：平調曲二，四十五首之三十
朝代：南朝宋
作者：孔欣
卷別：卷三十一：相和歌辭六
詩文：置酒宴友生，高會臨疏櫺。芳俎列佳肴，山罍滿春青。廣樂充堂宇，絲竹橫兩楹。邯鄲有名倡，承間奏新聲。八音何寥亮，四座同歡情。舉觴發《湛露》，銜杯詠《鹿鳴》。觴謠可相娛，揚觶意何榮。顧歡來義士，暢哉矯天誠。朝日不夕盛，順流常宵征。生猶懸水溜，死若波瀾停。當年貴得意，何能競虛名。
---
孔甯子·前緩聲歌 (三十三首之二十九)
詩題：前緩聲歌
篇目：三十三首之二十九
朝代：南朝宋
作者：孔甯子
卷別：卷六十五：雜曲歌辭五
詩題解：晉陸機《前緩聲歌》曰：「游仙聚靈族，高會曾城阿。」言將前慕仙游，冀命長緩，故流聲於歌曲也。宋謝惠連又有《後緩聲歌》，大略戒居高位而為讒諂所蔽，與前歌之意異矣。按緩聲本謂歌聲之緩，非言命也。又有《緩歌行》，亦出於此。
詩文：供帳設玄宮，眾仙胥■亞。炤炤二儀曠，雍容風雲暇。北伐太行鼓，南整九疑駕。笙歌興洛川，鳴簫起秦榭。鈞天異三代，廣樂非《韶》《夏》。滿堂皆人靈，列筵必羽化。烏可循日留，兔自延月夜。弱水時一濯，扶桑聊暫舍。兆旬方履端，千齡■八蜡。
---
孔甯子·櫂歌行 (瑟調曲五，四十四首之二十四)
詩題：櫂歌行
篇目：瑟調曲五，四十四首之二十四
朝代：南朝宋
作者：孔甯子
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：君子樂和節，品物待陽時。上祖降繁祉，元已命水嬉。倉武戒橋樑，旄人樹羽旗。高檣抗飛帆，羽蓋翳華枝。佽飛激逸響，娟娥吐清辭。泝洄緬無分，欣流愴有思。仰瞻翳雲繳，俯引沈泉絲。委羽漫通渚，鮮染中填坻。鷁鳥威江使，揚波駭馮夷。夕影雖已西，終無期。
---
孔稚珪·白馬篇，二首之一 (齊瑟行，十九首之十二)
詩題：白馬篇，二首之一
篇目：齊瑟行，十九首之十二
朝代：南朝齊
作者：孔稚珪
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：驥子跼且鳴，鐵陣與雲平。漢家嫖姚將，馳突匈奴庭。少年鬥猛氣，怒發為君征。雄戟摩白日，長劍斷流星。早出飛狐塞，晚泊樓煩城。虜騎四山合，胡塵千里驚。嘶笳振地響，吹角沸天聲。左碎呼韓陣，右破休屠兵。橫行絕漠表，飲馬瀚海清【飲馬瀚海汀】。隴樹枯無色，沙草不常青。勒石燕然道，凱歸長安亭。縣官知我健，四海誰不傾。但使強胡滅，何須甲第成。當令丈夫志，獨為上古英。
---
孔稚珪·白馬篇，二首之二 (齊瑟行，十九首之十三)
詩題：白馬篇，二首之二
篇目：齊瑟行，十九首之十三
朝代：南朝齊
作者：孔稚珪
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：白馬金具裝，橫行遼水傍。問是誰家子，宿衛羽林郎。文犀六屬鎧，寶劍七星光。山虛弓響徹，地迥角聲長。宛河推勇氣，隴蜀擅威強。輪臺受降虜，高闕翦名王。射熊入飛觀，校獵下長楊。英名欺衛、霍，智策蔑平、良。島夷時失禮，卉服犯邊疆。徵兵集薊北，輕騎出漁陽。集軍隨日暈，挑戰逐星芒。陣移龍勢動，營開虎翼張。衝冠入死地，攘臂越金湯。塵飛戰鼓急，風交征旆揚。轉鬥平華地，追奔掃帶方。本持身許國，況復武功彰。會令千載後，流譽滿旂常。
---
孔紹安·結客少年場行 (六十三首之四)
詩題：結客少年場行
篇目：六十三首之四
朝代：隋
作者：孔紹安
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：結客佩吳鉤，橫行度隴頭。雁在弓前落，雲從陣後浮。吳師驚燧象，燕將警奔牛。轉蓬飛不息，冰河結未流。若使三邊定，當封萬里侯。
---
孔翁歸·班婕妤 (楚調曲下，四十一首之四)
詩題：班婕妤
篇目：楚調曲下，四十一首之四
朝代：南朝梁
作者：孔翁歸
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：長門與長信，日暮九重空。雷聲聽隱隱，車響絕瓏瓏。恩光隨妙舞，團扇逐秋風。鉛華誰不慕，人意自難終。
---
孟浩然·大堤行 (西曲歌中，八十首之六十二)
詩題：大堤行
篇目：西曲歌中，八十首之六十二
朝代：唐
作者：孟浩然
卷別：卷四十八：清商曲辭五
詩文：大堤行樂處，車馬相馳突。歲歲春草生，踏青二三月。王孫挾珠彈，遊女矜羅襪。攜手今莫同，江花為誰發。
---
孟簡·送文舞迎武舞 (唐享惠昭太子廟樂章，六首之四)
詩題：送文舞迎武舞
篇目：唐享惠昭太子廟樂章，六首之四
朝代：唐
作者：孟簡
卷別：卷十二：郊廟歌辭十二
詩文：喧喧金石容既缺，肅肅羽駕就行列。緱山遺響昔所聞，廟庭進旅今攸設。
---
孟賓于·聶夷中 (樂府雜題一，四十三首之十八)
詩題：聶夷中
篇目：樂府雜題一，四十三首之十八
朝代：唐
作者：孟賓于
卷別：卷九十：新樂府辭一
詩文：錦衣紅奪彩霞明，侵曉春遊向野庭。不識農夫辛苦力，驕驄踏爛麥青青。
---
孟郊·傷哉行 (三十三首之三)
詩題：傷哉行
篇目：三十三首之三
朝代：唐
作者：孟郊
卷別：卷六十二：雜曲歌辭二
詩文：眾毒蔓貞松，一枝難久榮。豈知黃庭客，仙骨生不成。春色捨芳蕙，秋風遶枯莖。彈琴不成曲，始覺知音傾。館月改舊照，弔賓寫餘情。還舟空江上，波浪送銘旌。
---
孟郊·出門行，二首之一 (三十四首之十四)
詩題：出門行，二首之一
篇目：三十四首之十四
朝代：唐
作者：孟郊
卷別：卷六十一：雜曲歌辭一
詩文：長河悠悠去無極，百齡同此可嘆息。秋風白露沾人衣，壯心凋落奪顏色。少年出門將訴誰，川無梁兮路無歧。一聞陌上苦寒奏，使我佇立驚且悲。君今得意厭粱肉，豈復念我貧賤時。
---
孟郊·出門行，二首之二 (三十四首之十五)
詩題：出門行，二首之二
篇目：三十四首之十五
朝代：唐
作者：孟郊
卷別：卷六十一：雜曲歌辭一
詩文：海風蕭蕭天雨霜，窮愁獨坐夜何長。驅車舊憶太行險，始知遊子悲故鄉。美人相思隔天闕，長望雲端不可越。手持琅玕欲有贈，愛而不見心斷絕。南山峨峨白石爛，碧海之波浩漫漫。參辰出沒不相待，我欲橫天無羽翰。
---
孟郊·列女操 (四十七首之二十三)
詩題：列女操
篇目：四十七首之二十三
朝代：唐
作者：孟郊
卷別：卷五十八：琴曲歌辭二
詩題解：《琴集》曰：「楚樊姬作《列女引》。」
詩文：梧桐相待老，鴛鴦會雙死。貞婦貴徇夫，捨生亦如此。波瀾誓不起，妾心井中水。
---
孟郊·古離別，二首之一 (四十四首之六)
詩題：古離別，二首之一
篇目：四十四首之六
朝代：唐
作者：孟郊
卷別：卷七十二：雜曲歌辭十二
詩文：松山雲繚繞，萍路水分離。雲去有歸日，水分無合時。春芳役雙眼，春色柔四支。楊柳織別愁，千條萬條絲。
---
孟郊·古離別，二首之二 (四十四首之七)
詩題：古離別，二首之二
篇目：四十四首之七
朝代：唐
作者：孟郊
卷別：卷七十二：雜曲歌辭十二
詩文：山川古今路，縱橫無斷絕。來往天地間，人皆有離別。行衣未束帶，中腸已先結。不用看鏡中，自知生白髮。欲陳去留意，聲向言前咽。愁結填心胸，茫茫若為說。荒郊煙莽蒼，曠野風淒切。處處得相隨，人那不如月。
---
孟郊·妾薄命 (三十三首二十五)
詩題：妾薄命
篇目：三十三首二十五
朝代：唐
作者：孟郊
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：不惜十指弦，為君千萬彈。常恐新聲至【常恐新聲發】，坐使故聲殘【使我故曲殘】。棄置今日悲，即是昨日歡。將新變故易，持故為新難。青山有蘼蕪，淚葉長不幹。空令後代人，採掇幽思攢【採掇思幽蘭】。
---
孟郊·巫山高 (漢鐃歌中，七十一首之十九)
詩題：巫山高
篇目：漢鐃歌中，七十一首之十九
朝代：唐
作者：孟郊
卷別：卷十七：鼓吹曲辭二
詩文：巴江上峽重復重，陽臺碧峭十二峰。荊王獵時逢暮雨，夜臥高丘夢神女。輕紅流煙濕豔姿，行雲飛去明星稀。目極魂斷望不見，猿啼三聲淚沾衣。見盡數萬里，不聞三聲猿。但飛蕭蕭雨，中有亭亭魂。千載楚襄恨【千載楚王恨】，遺文宋玉言。至今青冥裏，雲結深閨門。
---
孟郊·征婦怨，四首之一 (樂府雜題五，三十六首之三)
詩題：征婦怨，四首之一
篇目：樂府雜題五，三十六首之三
朝代：唐
作者：孟郊
卷別：卷九十四：新樂府辭五
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
孟郊·征婦怨，四首之三 (樂府雜題五，三十六首之五)
詩題：征婦怨，四首之三
篇目：樂府雜題五，三十六首之五
朝代：唐
作者：孟郊
卷別：卷九十四：新樂府辭五
詩文：生在絲羅下，不識漁陽道。良人自戍來，夜夜夢中到。
---
孟郊·征婦怨，四首之四 (樂府雜題五，三十六首之六)
詩題：征婦怨，四首之四
篇目：樂府雜題五，三十六首之六
朝代：唐
作者：孟郊
卷別：卷九十四：新樂府辭五
詩文：漁陽千里道，近如中門限。中門踰有時，漁陽長在眼。
---
孟郊·怨詩 (楚調曲中，五十五首之九)
詩題：怨詩
篇目：楚調曲中，五十五首之九
朝代：唐
作者：孟郊
卷別：卷四十二：相和歌辭十七
詩文：試妾與君淚，兩處滴池水。看取芙蓉花，今年為誰死。
---
孟郊·折楊柳，二首之一 (漢橫吹曲二，五十九首之五十六)
詩題：折楊柳，二首之一
篇目：漢橫吹曲二，五十九首之五十六
朝代：唐
作者：孟郊
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：楊柳多短枝，短枝多別離。贈遠累攀折，柔條安得垂。青春有定節，離別無定時。但恐人別促，不怨來遲遲。莫言短枝條，中有長相思。朱顏與綠楊，併在別離期。
---
孟郊·折楊柳，二首之二 (漢橫吹曲二，五十九首之五十七)
詩題：折楊柳，二首之二
篇目：漢橫吹曲二，五十九首之五十七
朝代：唐
作者：孟郊
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：樓上春風過，風前楊柳歌。枝疏緣別苦，曲怨為年多。花驚燕地雪，葉映楚池波。誰堪別離此，征戍在交河。
---
孟郊·有所思 (漢鐃歌中，七十一首之六十八)
詩題：有所思
篇目：漢鐃歌中，七十一首之六十八
朝代：唐
作者：孟郊
卷別：卷十七：鼓吹曲辭二
詩文：桔槹烽火晝不滅，客路迢迢信難越。古鎮刀攢萬片霜，寒江浪起千堆雪。此時西去定如何，空使南心遠淒切。
---
孟郊·望遠曲 (樂府雜題四，六十首之五十九)
詩題：望遠曲
篇目：樂府雜題四，六十首之五十九
朝代：唐
作者：孟郊
卷別：卷九十三：新樂府辭四
詩文：朝朝候歸信，日日登高臺。行人未去植庭梅，別來三見庭花開。庭花開盡復幾時，春光駘蕩阻佳期。愁來望遠煙塵隔，空憐綠鬢風吹白，何當歸見遠行客。
---
孟郊·樂府，三首之一 (六十六首之四十八)
詩題：樂府，三首之一
篇目：六十六首之四十八
朝代：唐
作者：孟郊
卷別：卷七十七：雜曲歌辭十七
詩文：蓮子不可得，荷花生水中。猶勝道傍柳，無事蕩春風【無時蕩春風】。
---
孟郊·樂府，三首之三 (六十六首之五十)
詩題：樂府，三首之三
篇目：六十六首之五十
朝代：唐
作者：孟郊
卷別：卷七十七：雜曲歌辭十七
詩文：蓮花未開時，苦心終日卷。春水徒蕩漾【春風徒蕩漾】，荷花未開展。
---
孟郊·樂府，三首之二 (六十六首之四十九)
詩題：樂府，三首之二
篇目：六十六首之四十九
朝代：唐
作者：孟郊
卷別：卷七十七：雜曲歌辭十七
詩文：淥萍與荷葉，同此一水中。風吹荷葉在，淥萍西復東。
---
孟郊·求仙曲 (樂府雜題六，四十一首之三)
詩題：求仙曲
篇目：樂府雜題六，四十一首之三
朝代：唐
作者：孟郊
卷別：卷九十五：新樂府辭六
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
孟郊·湘妃怨 (四十五首之十)
詩題：湘妃怨
篇目：四十五首之十
朝代：唐
作者：孟郊
卷別：卷五十七：琴曲歌辭一
詩文：南巡竟不返，帝子怨逾積【二妃怨逾積】。萬里喪蛾眉，瀟湘水空碧。冥冥荒山下，古廟收貞魄。喬木深青春，清光滿瑤席。搴芳徒有薦，靈意殊脈脈。玉佩不可親，徘徊煙波夕。
---
孟郊·湘弦怨 (樂府雜題二，五十首之四十二)
詩題：湘弦怨
篇目：樂府雜題二，五十首之四十二
朝代：唐
作者：孟郊
卷別：卷九十一：新樂府辭二
詩文：昧者理芳草，蒿蘭同一鋤；狂飆怒秋林，曲直同一枯。嘉木忌深蠹，哲人悲巧誣。靈均入迴流，靳尚為良謨。我願分眾泉，清濁各異渠；我願分眾巢，梟鸞相遠居。此志諒難保，此情竟何如。湘弦少知意，孤響空踟躕。
---
孟郊·灞上輕薄行 (三十一首之八)
詩題：灞上輕薄行
篇目：三十一首之八
朝代：唐
作者：孟郊
卷別：卷六十七：雜曲歌辭七
詩文：長安無緩步，況值天景暮。相逢灞滻間，親戚不相顧。自嘆方拙身，忽隨輕薄倫。常恐失所避，化為車轍塵。此中生白髮，疾走亦未歇。
---
孟郊·結愛 (樂府雜題六，四十一首之五)
詩題：結愛
篇目：樂府雜題六，四十一首之五
朝代：唐
作者：孟郊
卷別：卷九十五：新樂府辭六
詩文：心心復心心，結愛務在深。一度欲離別，千回結衣襟。結妾獨守志，結君早歸意。始知結衣裳，不如結心腸。坐結行亦結，結盡百年月。
---
孟郊·織婦詞 (樂府雜題五，三十六首之八)
詩題：織婦詞
篇目：樂府雜題五，三十六首之八
朝代：唐
作者：孟郊
卷別：卷九十四：新樂府辭五
詩文：夫是田中郎，妾是田中女。當年嫁得君，為君秉機杼。筋力日已疲，不息窗下機。如何織紈素，自著藍縷衣。官家榜村路，更索栽桑樹。
---
孟郊·羽林行 (七首之三)
詩題：羽林行
篇目：七首之三
朝代：唐
作者：孟郊
卷別：卷六十三：雜曲歌辭三
詩文：朔雪寒斷指，朔風勁裂冰。胡中射雕者，此日猶不能。翩翩羽林兒，錦臂飛蒼鷹。揮鞭決白馬，走出黃河凌。
---
孟郊·車遙遙 (五十二首之二)
詩題：車遙遙
篇目：五十二首之二
朝代：唐
作者：孟郊
卷別：卷六十九：雜曲歌辭九
詩文：路喜到江盡，江上又通舟。舟車兩無阻，何處不得遊。丈夫四方志，女子安可留。郎自別日言，無令生遠愁。旅雁忽叫月，斷猿寒啼秋。此夕夢君夢，君在百城樓。寄淚無因波，寄恨無因輈。願為馭者手，與郎迴馬頭。
---
孟郊·遊俠行 (三十一首之十三)
詩題：遊俠行
篇目：三十一首之十三
朝代：唐
作者：孟郊
卷別：卷六十七：雜曲歌辭七
詩文：壯士性剛決，火中見石裂。殺人不迴頭，輕生如暫別。豈知眼有淚，肯白頭上發。平生無恩酬，劍閒一百月。
---
孟郊·遊子吟 (三十一首之二十三)
詩題：遊子吟
篇目：三十一首之二十三
朝代：唐
作者：孟郊
卷別：卷六十七：雜曲歌辭七
詩題解：漢蘇武詩曰：「幸有弦歌曲，可以喻中懷。請為遊子吟，泠泠一何悲。」又有《遊子移》，亦類此也。
詩文：慈母手中線，遊子身上衣。臨行密密縫，意恐遲遲歸。誰言寸草心，報得三春暉。
---
孟郊·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：孟郊
卷別：卷九十四：新樂府辭五
詩文：君淚濡羅巾，妾淚滿路塵。羅巾長在手，今得隨妾身。路塵如因風，得上君車輪。
---
孟郊·長安道 (漢橫吹曲三，六十八首之六十一)
詩題：長安道
篇目：漢橫吹曲三，六十八首之六十一
朝代：唐
作者：孟郊
卷別：卷二十三：橫吹曲辭三
詩文：胡風激秦樹，賤子風中泣。家家朱門開，得見不可入。長安十二衢，投樹鳥亦急。高閣何人家，笙簧正喧吸。
---
孟郊·雜怨，三首之一 (楚調曲下，四十一首之三十九)
詩題：雜怨，三首之一
篇目：楚調曲下，四十一首之三十九
朝代：唐
作者：孟郊
卷別：卷四十三：相和歌辭十八
詩文：夭桃花清晨，遊女紅粉新。夭桃花薄暮，遊女紅粉故。樹有百年花【樹有百度花】，人無一定顏。花送人老盡，人悲花自閒。
---
孟郊·雜怨，三首之三 (楚調曲下，四十一首之四十一)
詩題：雜怨，三首之三
篇目：楚調曲下，四十一首之四十一
朝代：唐
作者：孟郊
卷別：卷四十三：相和歌辭十八
詩文：憶人莫至悲，至悲空自衰。寄人莫翦衣，翦衣未必歸。朝為雙蒂花【朝為同蒂花】，暮為四散飛。花落卻遶樹，遊子不顧期。
---
孟郊·雜怨，三首之二 (楚調曲下，四十一首之四十)
詩題：雜怨，三首之二
篇目：楚調曲下，四十一首之四十
朝代：唐
作者：孟郊
卷別：卷四十三：相和歌辭十八
詩文：貧女鏡不明，寒花日少容。暗蛩有虛織，短線無長縫。浪水不可照，狂夫不可從。浪水多散影，狂夫多異蹤。持此一生薄，空成百恨濃。
---
孟雲卿·古別離 (四十二首之三十一)
詩題：古別離
篇目：四十二首之三十一
朝代：唐
作者：孟雲卿
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：朝日上高臺，離人怨秋草。但見萬里天，不見萬里道。君行本遙遠，苦樂良難保。宿昔夢同衾，憂心夢顛倒。含酸欲誰訴，轉轉傷懷抱。結髮年已遲，征行去何早。寒暄有時謝，憔悴難再好。人皆算年壽，死者何曾老。少壯無見期，水深風浩浩。
---
孟雲卿·悲哉行 (三十三首之十一)
詩題：悲哉行
篇目：三十三首之十一
朝代：唐
作者：孟雲卿
卷別：卷六十二：雜曲歌辭二
詩題解：《歌錄》曰：「《悲哉行》，魏明帝造。」《樂府解題》曰：「陸機云：『遊客芳春林。』謝惠連云：『羈人感淑節。』皆言客遊感物憂思而作也。」
詩文：孤兒去慈親，遠客喪主人。莫吟苦辛曲，此曲誰忍聞。可聞不可說，去去無期別。行人念前程，不待參辰沒。朝亦常苦飢，暮亦常苦飢。飄飄萬餘里，貧賤多是非。少年莫遠遊，遠遊多不歸。
---
孟雲卿·惟漢行 (相和曲中，四十六首之三十六)
詩題：惟漢行
篇目：相和曲中，四十六首之三十六
朝代：唐
作者：孟雲卿
卷別：卷二十七：相和歌辭二
詩文：草草門巷喧，塗車儼成位。冥寞何所須，盡我生人意。北邙路非遠【北邙路不遠】，此別終天地。臨穴頻撫棺，至哀反無淚。爾形未衰老，爾息猶童稚。骨肉不可離【骨肉安可離】，皇天若容易。房帷即靈帳，庭宇為哀次。《薤露》歌若斯，人生盡如寄。
---
孟雲卿·生離別 (四十四首之十二)
詩題：生離別
篇目：四十四首之十二
朝代：唐
作者：孟雲卿
卷別：卷七十二：雜曲歌辭十二
詩文：結髮生別離，相思復相保。何知日已久，五變庭中草。眇眇天海途，悠悠吳江島。但恐不出門，出門無遠道。遠道行既難，家貧衣服單。嚴風吹積雪，晨起鼻何酸。人生各有戀【人生各有志】，豈不懷所安。分明天上日，生死誓同歡。
---
孫光憲·楊柳枝，四首之一 (一百一首之九十八)
詩題：楊柳枝，四首之一
篇目：一百一首之九十八
朝代：唐
作者：孫光憲
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：閶門風暖落花乾，飛遍江城雪不寒。獨有晚來臨水驛，閒人多憑赤欄干。
---
孫光憲·楊柳枝，四首之三 (一百一首之一百)
詩題：楊柳枝，四首之三
篇目：一百一首之一百
朝代：唐
作者：孫光憲
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：根柢雖然傍濁河，無妨終日近笙歌。驂驂金帶誰堪比，還共黃鶯不較多。
---
孫光憲·楊柳枝，四首之二 (一百一首之九十九)
詩題：楊柳枝，四首之二
篇目：一百一首之九十九
朝代：唐
作者：孫光憲
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：有池有榭即濛濛，浸潤翻成長養功。恰似有人長點檢，著行排立向春風。
---
孫光憲·楊柳枝，四首之四 (一百一首之一百一)
詩題：楊柳枝，四首之四
篇目：一百一首之一百一
朝代：唐
作者：孫光憲
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：萬株枯槁怨亡隋，似吊吳臺各自垂。好是淮陰明月裏，酒樓橫笛不勝吹。
---
孫光憲·竹枝，二首之一 (一百一首之二十一)
詩題：竹枝，二首之一
篇目：一百一首之二十一
朝代：晉
作者：孫光憲
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：門前春水白蘋花，岸上無人小艇斜。商女經過江欲暮，散拋殘食飼神鴉。
---
孫光憲·竹枝，二首之二 (一百一首之二十二)
詩題：竹枝，二首之二
篇目：一百一首之二十二
朝代：晉
作者：孫光憲
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：亂繩千結絆人深，越羅萬丈表長尋。楊柳在身垂意緒，藕花落盡見蓮心。
---
孫魴·楊柳枝，五首之一 (一百一首之六十六)
詩題：楊柳枝，五首之一
篇目：一百一首之六十六
朝代：唐
作者：孫魴
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：靈和風暖太昌春，舞線搖絲向昔人。何似曉來江雨後，一行如畫隔遙津。
---
孫魴·楊柳枝，五首之三 (一百一首之六十八)
詩題：楊柳枝，五首之三
篇目：一百一首之六十八
朝代：唐
作者：孫魴
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：暖傍離亭靜拂橋，入流穿檻綠搖搖。不知落日誰相送，魂斷千條與萬條。
---
孫魴·楊柳枝，五首之二 (一百一首之六十七)
詩題：楊柳枝，五首之二
篇目：一百一首之六十七
朝代：唐
作者：孫魴
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：彭澤初栽五樹時，只應閒看一枝枝。不知天意風流處，要與佳人學畫眉。
---
孫魴·楊柳枝，五首之五 (一百一首之七十)
詩題：楊柳枝，五首之五
篇目：一百一首之七十
朝代：唐
作者：孫魴
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：十首當年有舊詞，唱青歌翠幾無遺。未曾得向行人道，不為離情莫折伊。
---
孫魴·楊柳枝，五首之四 (一百一首之六十九)
詩題：楊柳枝，五首之四
篇目：一百一首之六十九
朝代：唐
作者：孫魴
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：春來綠樹遍天涯，未見垂楊未可誇。晴日萬株煙一陣，閒坊兼是莫愁家。
---
宇文招【周趙】·從軍行 (平調曲三，四十五首之四十)
詩題：從軍行
篇目：平調曲三，四十五首之四十
朝代：北朝北周
作者：宇文招【周趙】
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：遼東烽火照甘泉，薊北亭障接燕然。水凍菖蒲未生節，關寒榆莢不成錢。
---
宋之問·江南曲 (相和曲上，三十六首之十一)
詩題：江南曲
篇目：相和曲上，三十六首之十一
朝代：唐
作者：宋之問
卷別：卷二十六：相和歌辭一
詩文：妾住越城南，離居不自堪。採花驚曙鳥，摘葉餧春蠶。懶結茱萸帶，愁安玳瑁簪。侍臣消瘦盡，日暮碧江潭。
---
宋之問·王子喬 (吟嘆曲，五十九首之五十九)
詩題：王子喬
篇目：吟嘆曲，五十九首之五十九
朝代：唐
作者：宋之問
卷別：卷二十九：相和歌辭四
詩題解：劉向《列仙傳》曰：「王子喬者，周靈王太子晉也，好吹笙作鳳鳴。遊伊、洛之間，道人浮丘公接以上嵩高山。三十餘年後，求之於山上，見桓良曰：『告我家，七月七日待我於緱氏山頭。』至時，果乘白鶴駐山頭，望之不得到，舉手謝時人，數日而去。為立祠於緱氏山下及嵩高之首焉。」
詩文：王子喬，愛神仙，七月七日上賓天，白虎搖瑟鳳吹笙，乘騎雲氣吸日精。吸日精，長不歸，遺廟今在而人非。空望山頭草，草露濕君衣。
---
宋子侯·董嬌饒 (二十六首之三)
詩題：董嬌饒
篇目：二十六首之三
朝代：漢
作者：宋子侯
卷別：卷七十三：雜曲歌辭十三
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
宋辭·上壽歌 (齊四廂樂歌，五首之三)
詩題：上壽歌
篇目：齊四廂樂歌，五首之三
朝代：南朝齊
作者：宋辭
卷別：卷十四：燕射歌辭二
詩文：獻壽爵，慶聖皇。靈祚窮二儀，休明等三光。
---
宋辭·大會行禮歌 (齊四廂樂歌，五首之二)
詩題：大會行禮歌
篇目：齊四廂樂歌，五首之二
朝代：南朝齊
作者：宋辭
卷別：卷十四：燕射歌辭二
詩文：大哉皇齊，長發其祥。祚隆姬夏，道邁虞唐。德之克明，休有烈光。配天作極，辰居四方。○皇矣我后，聖德通靈。有命自天，誕授休禎。龍飛紫極，造我齊京。光宅宇宙，赫赫明明。
---
宋辭·殿前登歌 (齊四廂樂歌，五首之四)
詩題：殿前登歌
篇目：齊四廂樂歌，五首之四
朝代：南朝齊
作者：宋辭
卷別：卷十四：燕射歌辭二
詩文：明明齊國，緝熙皇道。則天垂化，光定天保。天保既定，肆覲萬方。禮繁樂富，穆穆皇皇。○沔彼流水，朝宗天池。洋洋貢職，抑抑威儀。既習威儀，亦閒禮容。一人有則，作孚萬邦。○烝哉我皇，實靈誕聖。履端惟始，對越休慶。如天斯崇，如日斯盛。介茲景福，永固洪命。
---
宋辭·肆夏樂歌 (齊四廂樂歌，五首之一)
詩題：肆夏樂歌
篇目：齊四廂樂歌，五首之一
朝代：南朝齊
作者：宋辭
卷別：卷十四：燕射歌辭二
詩文：於鑠我皇，體仁包元。齊明日月，比量乾坤。陶甄百王，稽則黃軒。訏謨定命，辰告四蕃。將將蕃后，翼翼群僚。盛服待晨，明發來朝。饗以八珍，樂以《九韶》。仰祗天顏，厥猷孔昭。○法章既設，初筵長舒。濟濟列辟，端委皇除。飲和無盈，威儀有餘。溫恭在位，敬終如初。○九功既歌，六代惟時，被德在樂，宣道以詩。穆矣大和，品物咸熙。慶積自遠，告成在茲。
---
宋辭·食舉歌 (齊四廂樂歌，五首之五)
詩題：食舉歌
篇目：齊四廂樂歌，五首之五
朝代：南朝齊
作者：宋辭
卷別：卷十四：燕射歌辭二
詩文：晨羲載煥，萬物咸睹。嘉慶三朝，禮樂備舉。元正肇始，典章徽明。萬方來賀，華夷充庭。多士盈九德，俯仰觀玉聲。恂恂俯仰，載爛其暉。鐘鼓震天區，禮容塞皇闈。思樂窮休慶，福履同所歸。○五玉既獻，三帛是薦。爾公爾侯，鳴玉華殿。皇皇聖后，降禮南面。元首納嘉禮，萬邦同欽願。休哉休哉，君臣熙宴。建五旗，列四縣。樂有文，禮無倦。融皇風，窮一變。○禮至和，感陰陽，德無不柔繫休祥。瑞徵辟，應嘉鍾。舞雲鳳，躍潛龍。景星見，甘露墜。木連理，禾同穗。玄化洽，仁澤敷。極禎瑞，窮靈符。○懷荒遠，綏齊民。荷天祐，靡不賓。靡不賓，長世盛，昭明有融繁嘉慶。繁嘉慶，熙帝載。含氣感和，蒼生欣戴。三靈協瑞，惟新皇代。○王道四達，流仁布德。窮理詠乾元，垂訓從帝則。靈化侔四時，幽誠通玄默。德澤被八紘，禮章軌萬國。○
---
宋辭·齊前後舞歌，四首之二：前舞凱容歌 (雅舞，二十五首之十一)
詩題：齊前後舞歌，四首之二：前舞凱容歌
篇目：雅舞，二十五首之十一
朝代：
作者：宋辭
卷別：卷五十二：舞曲歌辭一
詩序：《南齊書·樂志》曰：「宋前後舞歌二章，齊微改革，多仍舊辭。《宣烈舞》執干戚，用魏武始舞冠服，《凱容舞》執羽籥，用魏《咸熙舞》冠服。宋以《凱容》繼《韶》為文舞，據《韶》為言。《宣烈》即是古之《大武》，今世諺呼為武王伐紂。齊初仍舊，不改宋舞名。其舞人冠服，亦相承用之。」《古今樂錄》曰：「宋孝武改《前舞》為《凱容》之舞，《後舞》為《宣烈》之舞。何承天《三代樂序》云：『晉《正德》《大豫舞》，蓋出於漢《昭容》《禮容樂》，然則其聲節有古之遺音焉。』晉使郭瓊、宋識等造《正德》《大豫舞》，初不言因革昭業等兩舞，承天空謂二
詩文：於赫景命，天鑒是臨。樂來伊陽，禮作惟陰。歌自德富，舞由功深。庭列宮縣，陛羅瑟琴。翿籥繁會，笙磬諧音。《簫韶》雖古，九奏在今。導志和聲，德音孔宣。光我帝基，協靈配乾。儀刑六合，化穆自宣。如彼雲漢，為章于天。熙熙萬類，陶和當年。擊轅中韶，永世弗騫。
---
宋辭·齊前後舞歌，四首之四：後舞凱容歌 (雅舞，二十五首之十三)
詩題：齊前後舞歌，四首之四：後舞凱容歌
篇目：雅舞，二十五首之十三
朝代：
作者：宋辭
卷別：卷五十二：舞曲歌辭一
詩序：《南齊書·樂志》曰：「宋前後舞歌二章，齊微改革，多仍舊辭。《宣烈舞》執干戚，用魏武始舞冠服，《凱容舞》執羽籥，用魏《咸熙舞》冠服。宋以《凱容》繼《韶》為文舞，據《韶》為言。《宣烈》即是古之《大武》，今世諺呼為武王伐紂。齊初仍舊，不改宋舞名。其舞人冠服，亦相承用之。」《古今樂錄》曰：「宋孝武改《前舞》為《凱容》之舞，《後舞》為《宣烈》之舞。何承天《三代樂序》云：『晉《正德》《大豫舞》，蓋出於漢《昭容》《禮容樂》，然則其聲節有古之遺音焉。』晉使郭瓊、宋識等造《正德》《大豫舞》，初不言因革昭業等兩舞，承天空謂二
詩文：假樂聖后，實天誕德。積美自中，王猷四塞。龍飛在天，儀刑萬國。欽明惟神，臨朝淵默。不言之化，品物咸得。告成于天，銘勳是勒。翼翼厥猷，亹亹其仁。從命創制，因定和神。海外有截，九國無塵。冕旒司契，垂拱臨民。乃舞《凱容》，欽若天人。純嘏孔休，萬載彌新。
---
宗夬·荊州樂 (四十四首之二十八)
詩題：荊州樂
篇目：四十四首之二十八
朝代：南朝梁
作者：宗夬
卷別：卷七十二：雜曲歌辭十二
詩題解：《荊州樂》蓋出於清商曲江陵樂，荊州即江陵也。有紀南城，在江陵縣東。梁簡文帝《荊州歌》云「紀城南里望朝雲，雉飛麥熟妾思君」是也。又有《紀南歌》，亦出於此。
詩文：迢遞樓雉懸，參差臺觀雜。城闕自相望，雲霞紛颯沓。
---
宗夬·遙夜吟 (四十首之二十五)
詩題：遙夜吟
篇目：四十首之二十五
朝代：南朝梁
作者：宗夬
卷別：卷七十六：雜曲歌辭十六
詩文：遙夜復遙夜，遙夜憂未歇。坐對風動帷，臥見雲間月。
---
尚法師·飲馬長城窟行 (瑟調曲三，四十首之十)
詩題：飲馬長城窟行
篇目：瑟調曲三，四十首之十
朝代：北朝北周
作者：尚法師
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：長城征馬度，橫行且勞群。入冰穿凍水，飲浪聚流文。澄鞍如漬月，照影若流雲。別有長松氣，自解逐將軍。
---
尹伯奇·履霜操 (四十五首之三十三)
詩題：履霜操
篇目：四十五首之三十三
朝代：周
作者：尹伯奇
卷別：卷五十七：琴曲歌辭一
詩題解：《琴操》曰：「《履霜操》，尹吉甫之子伯奇所作也。伯奇無罪，為後母讒而見逐，乃集芰荷以為衣，採楟花以為食。晨朝履霜，自傷見放，於是援琴鼓之而作此操。曲終，投河而死。」
詩文：履朝霜兮採晨寒，考不明其心兮聽讒言。孤恩別離兮摧肺肝。何辜皇天兮遭斯愆，痛歿不同兮恩有偏，誰說顧兮知我冤。
---
岑之敬·對酒 (相和曲中，四十六首之四十二)
詩題：對酒
篇目：相和曲中，四十六首之四十二
朝代：南朝陳
作者：岑之敬
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：色映臨池竹，香浮滿砌蘭。舒文泛玉盌，漾蟻溢金盤。簫曲隨鸞易，笳聲出塞難。唯有將軍酒，川上可除寒。
---
岑之敬·折楊柳 (漢橫吹曲二，五十九首之四十)
詩題：折楊柳
篇目：漢橫吹曲二，五十九首之四十
朝代：南朝陳
作者：岑之敬
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：將軍始見知，細柳繞營垂。懸絲拂城轉，飛絮上宮吹。塞門交度葉，谷口暗橫枝。曲成攀折處，唯言怨別離。
---
岑之敬·洛陽道 (漢橫吹曲三，六十八首之三十九)
詩題：洛陽道
篇目：漢橫吹曲三，六十八首之三十九
朝代：南朝陳
作者：岑之敬
卷別：卷二十三：橫吹曲辭三
詩文：喧喧洛水演，鬱鬱小平津。路傍桃李節，陌上采桑春。聚車看衛玠，聯手望安仁。復有能留客，莫愁嬌態新。
---
岑之敬·烏棲曲 (西曲歌中，八十首之十四)
詩題：烏棲曲
篇目：西曲歌中，八十首之十四
朝代：南朝陳
作者：岑之敬
卷別：卷四十八：清商曲辭五
詩文：驄馬直去沒浮雲，河渡冰開兩岸分。鳥藏日暗行人息，空棲只影長相憶。明月二八照花新，當壚十五晚留賓。
---
岑參· (唐凱歌，六首之一)
詩題：
篇目：唐凱歌，六首之一
朝代：唐
作者：岑參
卷別：卷二十：鼓吹曲辭五
詩文：漢將承恩西破戎，捷書先奏未央宮。天子預開麟閣待，祗今誰數貳師功。
---
岑參· (唐凱歌，六首之三)
詩題：
篇目：唐凱歌，六首之三
朝代：唐
作者：岑參
卷別：卷二十：鼓吹曲辭五
詩文：鳴笳擂鼓擁回軍，破國平蕃昔未聞。大夫鵲印搖邊月，天將龍旗掣海雲。
---
岑參· (唐凱歌，六首之二)
詩題：
篇目：唐凱歌，六首之二
朝代：唐
作者：岑參
卷別：卷二十：鼓吹曲辭五
詩文：官軍西出過樓蘭，營幕傍臨月窟寒。蒲海曉霜凝劍尾，蔥山夜雪撲旌竿。
---
岑參· (唐凱歌，六首之五)
詩題：
篇目：唐凱歌，六首之五
朝代：唐
作者：岑參
卷別：卷二十：鼓吹曲辭五
詩文：蕃軍遙見漢家營，滿谷連山遍哭聲。萬箭千刀一夜殺，平明流血浸空城。
---
岑參· (唐凱歌，六首之六)
詩題：
篇目：唐凱歌，六首之六
朝代：唐
作者：岑參
卷別：卷二十：鼓吹曲辭五
詩文：暮雨旌旗濕未乾，胡塵白草日光寒。昨夜將軍連曉戰，蕃軍只見馬空鞍。
---
岑參· (唐凱歌，六首之四)
詩題：
篇目：唐凱歌，六首之四
朝代：唐
作者：岑參
卷別：卷二十：鼓吹曲辭五
詩文：日落轅門鼓角鳴，千群面縛出蕃城。洗兵魚海雲迎陣，秣馬龍堆月照營。
---
岑參·憶長安曲，二首之一 (樂府雜題二，五十首之三十四)
詩題：憶長安曲，二首之一
篇目：樂府雜題二，五十首之三十四
朝代：唐
作者：岑參
卷別：卷九十一：新樂府辭二
詩文：東望望長安，正值日初出。長安不可見，但見長安日。
---
岑參·憶長安曲，二首之二 (樂府雜題二，五十首之三十五)
詩題：憶長安曲，二首之二
篇目：樂府雜題二，五十首之三十五
朝代：唐
作者：岑參
卷別：卷九十一：新樂府辭二
詩文：長安何處在，只在馬蹄下。明日歸長安，為君急走馬。
---
岑參·長門怨 (楚調曲中，五十五首之四十一)
詩題：長門怨
篇目：楚調曲中，五十五首之四十一
朝代：唐
作者：岑參
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：君王嫌妾妒，閉妾在長門。舞袖垂新寵，愁眉結舊恩。綠錢生履跡，紅粉濕啼痕。羞被桃花笑，看春獨不言。
---
崔國輔·中流曲 (樂府雜題二，五十首之十)
詩題：中流曲
篇目：樂府雜題二，五十首之十
朝代：唐
作者：崔國輔
卷別：卷九十一：新樂府辭二
詩文：歸時日尚早，更欲向芳洲。渡口水流急，迴船不自由。
---
崔國輔·今別離 (四十四首之二十一)
詩題：今別離
篇目：四十四首之二十一
朝代：唐
作者：崔國輔
卷別：卷七十二：雜曲歌辭十二
詩文：送別未能旋，相望連水口。船行欲映舟，幾度急搖手。
---
崔國輔·妾薄命 (三十三首之十九)
詩題：妾薄命
篇目：三十三首之十九
朝代：唐
作者：崔國輔
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：雖入秦帝宮，不上秦帝床。夜夜玉窗裏，與他卷羅裳。
---
崔國輔·婕妤怨 (楚調曲下，四十一首之十五)
詩題：婕妤怨
篇目：楚調曲下，四十一首之十五
朝代：唐
作者：崔國輔
卷別：卷四十三：相和歌辭十八
詩文：長信宮中草，年年愁處生。故侵珠履跡，不使玉階行。
---
崔國輔·子夜冬歌 (吳聲歌曲二，一百一十二首之二)
詩題：子夜冬歌
篇目：吳聲歌曲二，一百一十二首之二
朝代：唐
作者：崔國輔
卷別：卷四十五：清商曲辭二
詩文：寂寥抱冬心，裁羅又褧褧，夜久頻挑燈，霜寒剪刀冷。
---
崔國輔·對酒 (相和曲中，四十六首之四十四)
詩題：對酒
篇目：相和曲中，四十六首之四十四
朝代：唐
作者：崔國輔
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：行行日將夕，荒村古塚無人跡。朦朧荊棘一鳥飛，屢唱提壺沽酒喫。古人不達酒不足，遺恨精靈傳此曲。寄言當代諸少年，平生且盡杯中淥。
---
崔國輔·小長干曲 (四十四首之四十四)
詩題：小長干曲
篇目：四十四首之四十四
朝代：唐
作者：崔國輔
卷別：卷七十二：雜曲歌辭十二
詩文：月暗送湖風，相尋路不通。菱歌唱不輟，知在此塘中。
---
崔國輔·怨詩，二首之一 (楚調曲中，五十五首之八)
詩題：怨詩，二首之一
篇目：楚調曲中，五十五首之八
朝代：唐
作者：崔國輔
卷別：卷四十二：相和歌辭十七
詩文：棲前桃李疏，池上芙蓉落。織錦猶未成，蟲聲入羅幕。
---
崔國輔·怨詩，二首之二 (楚調曲中，五十五首之九)
詩題：怨詩，二首之二
篇目：楚調曲中，五十五首之九
朝代：唐
作者：崔國輔
卷別：卷四十二：相和歌辭十七
詩文：妾有羅衣裳，秦王在時作。為舞春風多，秋來不堪著。
---
崔國輔·採蓮曲 (江南弄中，三十四首之十四)
詩題：採蓮曲
篇目：江南弄中，三十四首之十四
朝代：唐
作者：崔國輔
卷別：卷五十：清商曲辭七
詩文：玉漵花紅發，金塘水碧流。相逢畏相失，並著採蓮舟。
---
崔國輔·王孫遊 (四十八首之二十八)
詩題：王孫遊
篇目：四十八首之二十八
朝代：唐
作者：崔國輔
卷別：卷七十四：雜曲歌辭十四
詩題解：《楚辭·招隱士》曰：「王孫遊兮不歸，春草生兮萋萋。」《王孫遊》蓋出於此。
詩文：自與王孫別，頻看黃鳥飛。應由春草誤，著處不成歸。
---
崔國輔·王昭君 (吟嘆曲，五十九首之七)
詩題：王昭君
篇目：吟嘆曲，五十九首之七
朝代：唐
作者：崔國輔
卷別：卷二十九：相和歌辭四
詩文：漢使南還盡，胡中妾獨存。紫臺綿望絕，秋草不堪論。
---
崔國輔·白紵辭，二首之一 (白紵舞辭，二十九首之十九)
詩題：白紵辭，二首之一
篇目：白紵舞辭，二十九首之十九
朝代：唐
作者：崔國輔
卷別：卷五十五：舞曲歌辭四
詩文：洛陽梨花落如霰，河陽桃葉生復齊。坐恐玉樓春欲盡，紅錦粉絮裛妝啼。
---
崔國輔·襄陽曲，二首之一 (西曲歌中，八十首之五十一)
詩題：襄陽曲，二首之一
篇目：西曲歌中，八十首之五十一
朝代：唐
作者：崔國輔
卷別：卷四十八：清商曲辭五
詩文：蕙草嬌紅萼，時光舞碧雞。城中美年少，相見白銅鞮。
---
崔國輔·襄陽曲，二首之二 (西曲歌中，八十首之五十二)
詩題：襄陽曲，二首之二
篇目：西曲歌中，八十首之五十二
朝代：唐
作者：崔國輔
卷別：卷四十八：清商曲辭五
詩文：少年襄陽地，來往襄陽城。城中輕薄子，知妾解秦箏。
---
崔國輔·長樂少年行 (六十三首之四十七)
詩題：長樂少年行
篇目：六十三首之四十七
朝代：唐
作者：崔國輔
卷別：卷六十六：雜曲歌辭六
詩文：遺卻珊瑚鞭，白馬驕不行。章臺折楊柳，春草路旁情。
---
崔國輔·麗人曲 (三十三首之四)
詩題：麗人曲
篇目：三十三首之四
朝代：唐
作者：崔國輔
卷別：卷六十八：雜曲歌辭八
詩題解：《樂府廣題》曰：「《劉向別錄》云：『昔有麗人善雅歌，後因以名曲。』」
詩文：紅顏稱絕代，欲並真無侶。獨有鏡中人，由來自相許。
---
崔塗·幽蘭 (四十七首之十二)
詩題：幽蘭
篇目：四十七首之十二
朝代：唐
作者：崔塗
卷別：卷五十八：琴曲歌辭二
詩文：幽植眾能知，貞芳只暗持。自無君子佩，未是國香衰。白露沾長早，青春每到遲。不知當路草，芳馥欲何為。
---
崔塗·湘中弦，二首之一 (樂府雜題二，五十首之四十)
詩題：湘中弦，二首之一
篇目：樂府雜題二，五十首之四十
朝代：唐
作者：崔塗
卷別：卷九十一：新樂府辭二
詩文：煙愁雨細雲冥冥，杜蘭香老三湘清。故山望斷不知處，鷤鵊隔花啼一聲。
---
崔塗·湘中弦，二首之二 (樂府雜題二，五十首之四十一)
詩題：湘中弦，二首之二
篇目：樂府雜題二，五十首之四十一
朝代：唐
作者：崔塗
卷別：卷九十一：新樂府辭二
詩文：蒼山遙遙江潾潾，路傍老盡無閒人。王孫不見草空綠，惆悵渡頭春復春。
---
崔居儉·武成舞 (後唐宗廟樂舞辭，六首之五)
詩題：武成舞
篇目：後唐宗廟樂舞辭，六首之五
朝代：唐
作者：崔居儉
卷別：卷十二：郊廟歌辭十二
詩序：莊宗室
詩文：艱難王業，返正皇唐。先天載造，卻日重光。漢紹世祖，夏資少康。功成德茂，率祀無疆。
---
崔液·踏歌詞，二首之一 (一百五首之七十二)
詩題：踏歌詞，二首之一
篇目：一百五首之七十二
朝代：唐
作者：崔液
卷別：卷八十二：近代曲辭四
詩文：綵女迎金屋，仙姬出畫堂。鴛鴦裁錦袖，翡翠帖花黃。歌響舞分行，豔色動流光。
---
崔液·踏歌詞，二首之二 (一百五首之七十三)
詩題：踏歌詞，二首之二
篇目：一百五首之七十三
朝代：唐
作者：崔液
卷別：卷八十二：近代曲辭四
詩文：庭際花微落，樓前漢已橫，金壺催夜盡，羅袖拂寒輕。樂笑暢歡情，未半著天明。
---
崔湜·婕妤怨 (楚調曲下，四十一首之十四)
詩題：婕妤怨
篇目：楚調曲下，四十一首之十四
朝代：唐
作者：崔湜
卷別：卷四十三：相和歌辭十八
詩文：不分君恩斷，新妝視鏡中。容華尚春日，嬌愛已秋風。枕席臨窗曉，幃屏向月空。年年後庭樹，榮落在深宮。
---
崔湜·折楊柳 (漢橫吹曲二，五十九首之四十九)
詩題：折楊柳
篇目：漢橫吹曲二，五十九首之四十九
朝代：唐
作者：崔湜
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：二月風光半，三邊戍不還。年華妾自惜，楊柳為君攀。落絮緣衫袖，垂條拂髻鬟。那堪音信斷，流涕望陽關。
---
崔融·關山月 (漢橫吹曲三，六十八首之二十一)
詩題：關山月
篇目：漢橫吹曲三，六十八首之二十一
朝代：唐
作者：崔融
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：月生西海上，氣逐邊風壯。萬里度關山，蒼茫非一狀。漢兵開郡國，胡馬窺亭障。夜夜聞悲笳，征人起南望。
---
崔邠·亞獻終獻 (唐享文敬太子廟樂章，六首之五)
詩題：亞獻終獻
篇目：唐享文敬太子廟樂章，六首之五
朝代：唐
作者：崔邠
卷別：卷十二：郊廟歌辭十二
詩文：醴齊泛樽彝，軒縣動干戚。入室僾如在，升階虔所曆。奮疾合威容，定利舒皦繹。方崇廟貌禮，永被君恩錫。
---
崔顥·孟門行 (樂府雜題二，五十首之三)
詩題：孟門行
篇目：樂府雜題二，五十首之三
朝代：唐
作者：崔顥
卷別：卷九十一：新樂府辭二
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
崔顥·渭城少年行 (六十三首之六十一)
詩題：渭城少年行
篇目：六十三首之六十一
朝代：唐
作者：崔顥
卷別：卷六十六：雜曲歌辭六
詩文：洛陽二月梨花飛，秦地行人春憶歸。揚鞭走馬城南陌，朝逢驛使秦川客。驛使前日發章臺，傳道長安春早來。棠梨宮中燕初至，葡萄館裏花正開。念此使人歸更早，三月便達長安道。長安道上春可憐，搖風蕩日曲河邊。萬戶樓臺臨渭水，五陵花柳滿秦川。秦川寒食盛繁華，遊子春來喜見花。鬥雞下杜塵初合，走馬章臺日半斜。章臺帝城稱貴裏，青樓日晚歌鐘起。貴里豪家白馬驕，五陵年少不相饒。雙雙挾彈來金市，兩兩鳴鞭上渭橋。渭城橋頭酒新熟，金鞍白馬誰家宿。可憐錦瑟箏琵琶，玉臺清酒就君家。小婦春來不解羞，嬌歌一曲楊柳花。
---
崔顥·盧女曲 (二十六首之五)
詩題：盧女曲
篇目：二十六首之五
朝代：唐
作者：崔顥
卷別：卷七十三：雜曲歌辭十三
詩題解：《樂府解題》曰：「盧女者，魏武帝時宮人也，故將軍陰升之姊。七歲入漢宮，善鼓琴。至明帝崩後，出嫁為尹更生妻。梁簡文帝《妾薄命》曰：『盧姬嫁日晚，非復少年時。』蓋傷其嫁遲也。」
詩文：二月春來半，宮中日漸長。柳垂金屋暖，花覆玉樓香。拂匣先臨鏡，調笙更炙簧。還將《盧女曲》，夜夜奉君王。
---
崔顥·盧姬篇 (二十六首之六)
詩題：盧姬篇
篇目：二十六首之六
朝代：唐
作者：崔顥
卷別：卷七十三：雜曲歌辭十三
詩文：盧姬小小魏王家，綠鬢紅唇桃李花。魏王綺樓十二重，水精簾箔繡芙蓉。白玉闌干金作柱，樓上朝朝學歌舞。前堂後堂羅袖人，南窗北窗花發春。翠幌珠簾鬥弦管，一奏一彈雲欲斷。君王日晚下朝歸，鳴環珮玉生光輝。人生今日得驕貴，誰道盧姬身細微。
---
崔顥·相逢行 (清調曲二，二十八首之十九)
詩題：相逢行
篇目：清調曲二，二十八首之十九
朝代：唐
作者：崔顥
卷別：卷三十四：相和歌辭九
詩題解：一曰《相逢狹路間行》，亦曰《長安有狹斜行》。《樂府解題》曰：「古詞文意與《雞鳴曲》同。晉陸機《長安狹斜行》云：『伊、洛有歧路，歧路交朱輪。』則言世路險狹邪僻，正直之士無所措手足矣。」唐李賀有《難忘曲》，亦出於此。
詩文：妾年初二八，家住洛橋頭。玉戶臨馳道，朱門近御溝。使君何假問，夫婿大長秋。女弟新承寵，諸兄近拜侯。春生百子殿，花發五城樓【花開五城樓】。出入千門里，年年樂未休。
---
崔顥·行路難 (三十四首之三十四)
詩題：行路難
篇目：三十四首之三十四
朝代：唐
作者：崔顥
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見建章宮中金明枝，萬萬長條拂地垂。二月三月花如霰，九重幽深君不見。豔彩朝含四寶宮，香風吹入朝雲殿。漢家宮女春未闌，愛此芳香朝暮看。看去看來心不忘，攀折將安鏡臺上。雙雙素手翦不成，兩兩紅妝笑相向。建章昨夜起春風，一花飛落長信宮。長信麗人見花泣，憶此珍樹何嗟及。我昔初在昭陽時，朝折暮折登玉墀。祇言歲歲長相對，不寤今朝遙相思。
---
崔顥·遊俠篇 (三十一首之十二)
詩題：遊俠篇
篇目：三十一首之十二
朝代：唐
作者：崔顥
卷別：卷六十七：雜曲歌辭七
詩題解：《漢書·遊俠傳》曰：「戰國時，列國公子，魏有信陵，趙有平原，齊有孟嘗，楚有春申，皆藉王公之勢，競為遊俠，以取重諸侯，顯名天下。故後世稱遊俠者，以四豪為首焉。漢興，有魯人朱家及劇孟、郭解之徒，馳騖於閭里，皆以俠聞。其後長安熾盛，街閭各有豪俠。時萭章在城西柳市，號曰城西萭章。酒市有趙君都、賈子光，皆長安名豪，報仇怨、養刺客者也。」《魏志》曰：「楊阿若後名豐，字伯陽，少遊俠，常以報仇解怨為事。故時人為之號曰：『東市相斫楊阿若，西市相斫楊阿若。』後世遂有《遊俠曲》。」魏陳琳、晉張華，又有《博陵王宮俠曲》。
詩文：少年負膽氣，好勇復知機。仗劍出門去，孤城逢合圍。殺人遼水上，走馬漁陽歸。錯落金鎖甲，蒙茸貂鼠衣。還家行且獵。弓矢速如飛。地迥鷹犬疾，草深狐兔肥。腰間懸兩綬，轉眄生光輝。顧謂今日戰，何如隨建威。
---
崔顥·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：崔顥
卷別：卷九十一：新樂府辭二
詩文：邯鄲陌上三月春，暮行逢見一婦人。自言鄉里本燕、趙，少小隨家西入秦。母兄憐愛無儔侶，五歲名為阿嬌女。七歲豐茸好顏色，八歲黠惠能言語。十三兄弟教詩書，十五青樓學歌舞。我家青樓臨道傍，紗窗綺幔暗聞香。日暮笙歌君駐馬，春日妝梳妾斷腸。不用城南使君婿，本求三十侍中郎。何知漢帝好容色，玉輦攜歸登建章。建章宮殿不知數，萬戶千門深且長。百堵椒塗接青瑣，九華閣道連洞房。水精簾箔雲母扇，瑠璃窗牖玳瑁床。歲歲年年奉歡宴，嬌貴榮華誰不羨。恩情莫比陳皇后，寵愛全勝趙飛燕。瑤房侍寢世莫知，金屋更衣人不見。誰言一朝復一日，君王棄世市朝變。宮車出葬茂陵田，賤妾獨留長信殿。一朝太子升至尊，兩宮人事如掌翻。同時侍女見讒毀，後來新人莫敢言。兄弟印綬皆被奪，昔年賞賜不復存。一旦放歸舊鄉里，乘車垂淚還入門。父母愍我曾富貴，嫁與西舍金王孫。念此翻覆復何道，百年盛衰誰能保。憶昨尚如春日花，悲今已作秋時草。少年去去莫停鞭，人生萬事由上天。非我今日獨如此，古今歇薄皆共然。
---
崔顥·長安道 (漢橫吹曲三，六十八首之六十)
詩題：長安道
篇目：漢橫吹曲三，六十八首之六十
朝代：唐
作者：崔顥
卷別：卷二十三：橫吹曲辭三
詩文：長安甲第高入雲，誰家居住霍將軍。日晚朝回擁賓從，路傍拜揖何紛紛。莫言炙手手可熱，須臾火盡灰亦滅。莫言貧賤即可欺，人生富貴自有時。一朝天子賜顏色，世上悠悠應始知。
---
崔顥·長干曲，四首之一 (四十四首之三十七)
詩題：長干曲，四首之一
篇目：四十四首之三十七
朝代：唐
作者：崔顥
卷別：卷七十二：雜曲歌辭十二
詩文：君家定何處，妾住在橫塘。停舟暫借問，或恐是同鄉。
---
崔顥·長干曲，四首之三 (四十四首之三十九)
詩題：長干曲，四首之三
篇目：四十四首之三十九
朝代：唐
作者：崔顥
卷別：卷七十二：雜曲歌辭十二
詩文：下渚多風浪，蓮舟漸覺稀。那能不相待，獨自逆潮歸。
---
崔顥·長干曲，四首之二 (四十四首之三十八)
詩題：長干曲，四首之二
篇目：四十四首之三十八
朝代：唐
作者：崔顥
卷別：卷七十二：雜曲歌辭十二
詩文：家臨九江水，去來九江側。同是長干人，生小不相識。
---
崔顥·長干曲，四首之四 (四十四首之四十)
詩題：長干曲，四首之四
篇目：四十四首之四十
朝代：唐
作者：崔顥
卷別：卷七十二：雜曲歌辭十二
詩文：三江潮水急，五湖風浪湧。由來花性輕，莫畏蓮舟重。
---
崔顥·霍將軍 (四十四首之三十九)
詩題：霍將軍
篇目：四十四首之三十九
朝代：唐
作者：崔顥
卷別：卷六十：琴曲歌辭四
詩文：長安甲第高入雲，誰家居住霍將軍。日晚朝回擁賓從，路傍揖拜何紛紛。莫言炙手手可熱，須臾火盡灰亦滅。莫言貧賤即可欺，人生富貴自有時。一朝天子賜顏色，世上悠悠應自知。
---
嵇康·秋胡行，七首之一 (清調曲四，三十四首之六)
詩題：秋胡行，七首之一
篇目：清調曲四，三十四首之六
朝代：三國魏
作者：嵇康
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：富貴尊榮，憂患諒獨多。富貴尊榮，憂患諒獨多。古人所懼，豐屋蔀家。人害其上，獸惡網羅。惟有貧賤，可以無他。歌以言之，富貴憂患多。
---
嵇康·秋胡行，七首之七 (清調曲四，三十四首之十二)
詩題：秋胡行，七首之七
篇目：清調曲四，三十四首之十二
朝代：三國魏
作者：嵇康
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：徘徊鍾山，息駕於層城。徘徊鍾山，息駕於層城。上蔭華蓋，下采若英。受道王母，遂升紫庭。逍遙天衢，千載長生。歌以言之，徘徊於層城。
---
嵇康·秋胡行，七首之三 (清調曲四，三十四首之八)
詩題：秋胡行，七首之三
篇目：清調曲四，三十四首之八
朝代：三國魏
作者：嵇康
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：勞謙寡悔，忠信可久安。勞謙寡悔，忠信可久安。天道害盈，好勝者殘。強梁致災，多招禍患。欲得安樂，獨有無愆。歌以言之，忠信可久安。
---
嵇康·秋胡行，七首之二 (清調曲四，三十四首之七)
詩題：秋胡行，七首之二
篇目：清調曲四，三十四首之七
朝代：三國魏
作者：嵇康
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：貧賤易居，貴盛難為工。貧賤易居，貴盛難為工。恥佞直言，與禍相逢。變故萬端，俾吉作凶。思牽黃犬，其莫之從。歌以言之，貴盛難為工。
---
嵇康·秋胡行，七首之五 (清調曲四，三十四首之十)
詩題：秋胡行，七首之五
篇目：清調曲四，三十四首之十
朝代：三國魏
作者：嵇康
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：絕智棄學，遊心於玄默。絕智棄學，遊心於玄默。過而復悔，當不自得。垂釣一壑，所樂一國。被髮行歌，和者四塞。歌以言之，遊心於玄默。
---
嵇康·秋胡行，七首之六 (清調曲四，三十四首之十一)
詩題：秋胡行，七首之六
篇目：清調曲四，三十四首之十一
朝代：三國魏
作者：嵇康
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：思與王喬，乘雲遊八極。思與王喬，乘雲遊八極。凌厲五岳，忽行萬億。授我神藥，自生羽翼。呼吸太和，練形易色。歌以言之，行遊八極。
---
嵇康·秋胡行，七首之四 (清調曲四，三十四首之九)
詩題：秋胡行，七首之四
篇目：清調曲四，三十四首之九
朝代：三國魏
作者：嵇康
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：役神者弊，極欲疾枯。役神者弊，極欲疾枯。顏回短折，不及童烏。縱體淫恣，莫不早徂。酒色何物，今自不辜。歌以言之，酒色令人枯。
---
左延年·秦女休行 (三十四首之四)
詩題：秦女休行
篇目：三十四首之四
朝代：三國魏
作者：左延年
卷別：卷六十一：雜曲歌辭一
詩題解：左延年辭，大略言女休為燕王婦，為宗報讎，殺人都市，雖被囚繫，終以赦宥，得寬刑戮也。晉傅玄云「龐氏有烈婦」，亦言殺人報怨，以烈義稱，與古辭義同而事異。
詩文：始出上西門，遙望秦氏廬。秦氏有好女，自名為女休。休年十四五，為宗行報讎。左執白楊刃，右據宛魯矛。讎家便東南，仆僵秦女休。女休西上山，上山四五里。關吏呵問女休，女休前置辭：「平生為燕王婦，於今為詔獄囚。平生衣參差，當今無領襦。明知殺人當死，兄言怏怏，弟言無道憂。女休堅辭為宗報讎，死不疑。」殺人都市中，徼我都巷西。丞卿羅東向坐，女休悽悽曳梏前。兩徒夾我，持刀刀五尺餘。刀未下，朣朧擊鼓赦書下。
---
常建·陌上桑三解 (相和曲下，五十三首之二十)
詩題：陌上桑三解
篇目：相和曲下，五十三首之二十
朝代：唐
作者：常建
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：翳翳陌上桑，南枝交北堂。美人金梯出，素手自提筐。非但畏蠶飢，盈盈嬌路傍。
---
常理·古離別 (四十四首之二)
詩題：古離別
篇目：四十四首之二
朝代：唐
作者：常理
卷別：卷七十二：雜曲歌辭十二
詩文：君御狐白裘，妾居緗綺幬。粟鈿金夾膝，花錯玉搔頭。離別生庭草，征行斷戍樓。蠨蛸網清曙，菡萏落紅秋。小膽空房怯，長眉滿鏡愁。為傳兒女意，不用遠封侯。
---
庾信·出自薊北門行 (三十四首之十九)
詩題：出自薊北門行
篇目：三十四首之十九
朝代：北朝北周
作者：庾信
卷別：卷六十一：雜曲歌辭一
詩題解：魏曹植《豔歌行》曰：「出自薊北門，遙望胡地桑。枝枝自相值，葉葉自相當。」《樂府解題》曰：「《出自薊北門行》，其致與《從軍行》同，而兼言燕薊風物，及突騎勇悍之狀。若鮑照云《羽檄起邊亭》，備敘征戰苦辛之意。」《通典》曰：「燕本秦上谷郡，薊即漁陽郡，皆在遼西。」《漢書》曰：「薊，故燕國也。」
詩文：薊門還北望，役役盡傷情。關山連漢月，隴水向秦城。笳寒蘆葉脆，弓凍紵弦鳴。梅林能止渴，複姓可防兵。將軍連轉戰，都護夜巡營。燕山猶有石，須勒幾人名。
---
庾信·商調曲，四首之一 (周五聲調曲，二十四首之八)
詩題：商調曲，四首之一
篇目：周五聲調曲，二十四首之八
朝代：南朝梁
作者：庾信
卷別：卷十五：燕射歌辭三
詩文：君以宮唱，寬大而謨明；臣以商應，聞義則可行。有熊為政，訪道於容成；殷湯受命，委任於阿衡。忠其敬事，有罪不逃刑；誦其箴諫，言之無隱情。有剛有斷，四方可以寧；既頌既雅，天下乃升平。專精一致，金石為之開；動有兩心，妻子恩情乖。苟利社稷，無有不盡懷；昊天降祐，元首惟康哉。
---
庾信·商調曲，四首之三 (周五聲調曲，二十四首之十)
詩題：商調曲，四首之三
篇目：周五聲調曲，二十四首之十
朝代：南朝梁
作者：庾信
卷別：卷十五：燕射歌辭三
詩文：禮樂既正，人神所以和。玉帛有序，志欲靜干戈。各分符瑞，俱誓裂山河。今日相樂，對酒且當歌。道德以喻，聽撞鐘之聲；神姦不若，觀鑄鼎之形。酆宮既朝，諸侯於是穆；岐陽或狩，淮夷自此平。若涉大川，言憑於舟楫；如和鼎實，有寄於鹽梅。君臣一體，可以靜氛埃。得人則治，何世無奇才。
---
庾信·商調曲，四首之二 (周五聲調曲，二十四首之九)
詩題：商調曲，四首之二
篇目：周五聲調曲，二十四首之九
朝代：南朝梁
作者：庾信
卷別：卷十五：燕射歌辭三
詩文：百川俱會，大海所以深；群材既聚，故能成鄧林。猛虎在山，百獸莫敢侵；忠臣處國，天下無異心。昔我文祖，執心且危慮；驅翦豺狼，經營此天步。今我受命，又無敢逸豫；惟爾弼諧，各可知競懼。
---
庾信·商調曲，四首之四 (周五聲調曲，二十四首之十一)
詩題：商調曲，四首之四
篇目：周五聲調曲，二十四首之十一
朝代：南朝梁
作者：庾信
卷別：卷十五：燕射歌辭三
詩文：風力是舉，而台階序平。重黎既登，而天地位成。功無與讓，銘太常之旌；世不失職，受騂毛之盟。輯瑞班瑞，穆穆於堯門；惟翰惟屏，膴膴於周原。功成而治定，禮樂斯存，復子而明辟，姬旦何言。
---
庾信·宮調曲，五首之三 (周五聲調曲，二十四首之三)
詩題：宮調曲，五首之三
篇目：周五聲調曲，二十四首之三
朝代：南朝梁
作者：庾信
卷別：卷十五：燕射歌辭三
詩文：握衡平地紀，觀象正天樞。祺祥鍾赤縣，靈瑞炳皇都。更受昭華玉，還披蘭葉圖。金波來白兔，弱木下蒼烏。玉鬥調元協，金沙富國租。青丘還擾圃，丹穴更巢梧。安樂新咸慶，長生百福符。
---
庾信·宮調曲，五首之二 (周五聲調曲，二十四首之二)
詩題：宮調曲，五首之二
篇目：周五聲調曲，二十四首之二
朝代：南朝梁
作者：庾信
卷別：卷十五：燕射歌辭三
詩文：我皇承下武，革命在君臨。膺圖當舜玉，嗣德受堯琴。沈首多推運，陽城有讓心。就日先知遠，觀淵早見深。玄精實委御，蒼正乃皆平。履端朝萬國，年祥慶百靈【年期慶百靈】。玉帛咸觀禮，華戎各在庭。鳳響中夷則，天文正玉衡。皇基自天保，萬物乃由庚。
---
庾信·宮調曲，五首之五 (周五聲調曲，二十四首之五)
詩題：宮調曲，五首之五
篇目：周五聲調曲，二十四首之五
朝代：南朝梁
作者：庾信
卷別：卷十五：燕射歌辭三
詩文：鬱盤舒棟宇，崢嶸侔大壯。拱木詔林衡，全模徵梓匠。千櫨綺翼浮，百栱長虹抗。北去邯鄲道，南來偃師望。龍首載文㮰，雲楣承武帳。居者非求隘，卑宮豈難尚。壯麗天下觀，是以從蕭相。
---
庾信·宮調曲，五首之四 (周五聲調曲，二十四首之四)
詩題：宮調曲，五首之四
篇目：周五聲調曲，二十四首之四
朝代：南朝梁
作者：庾信
卷別：卷十五：燕射歌辭三
詩文：明明九族序，穆穆四門賓。陰陵朝北附，蟠木引東臣。澗途求板築，溪源取釣綸。多士歸賢戚，維城屬茂親。貴位連南斗，高榮據北辰。迎時乃推策，司職且班神。日月之所照，霜露之所均，永從文軌一，長無外戶人。
---
庾信·對酒 (相和曲中，四十六首之四十三)
詩題：對酒
篇目：相和曲中，四十六首之四十三
朝代：北朝北周
作者：庾信
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：春水望桃花，春洲藉芳杜。琴從綠珠借，酒就文君取。牽馬向渭橋，日曝山頭脯。山簡接䍦倒，王戎如意舞。箏鳴金谷園，笛韻平陽塢。人生一百年，歡笑唯三五。何處覓錢刀，求為洛陽賈。
---
庾信·從軍行 (平調曲三，四十五首之四十一)
詩題：從軍行
篇目：平調曲三，四十五首之四十一
朝代：北朝北周
作者：庾信
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：河圖論陣氣，金匱辨星文。地中鳴鼓角，天上下將軍。函犀恆七屬，浴鐵本千群。飛梯聊度絳，合弩暫凌汾。寇陣先中斷，妖營即兩分。連烽對嶺度，嘶馬隔河聞。箭飛如疾雨，城崩似壞雲，英王於此戰，何用武安君。
---
庾信·徵調曲，六首之一 (周五聲調曲，二十四首之十四)
詩題：徵調曲，六首之一
篇目：周五聲調曲，二十四首之十四
朝代：南朝梁
作者：庾信
卷別：卷十五：燕射歌辭三
詩文：乾坤以含養覆載，日月以貞明照臨。達人以四海為務，明君以百姓為心。水波瀾者源必遠，樹扶疏者根必深。雲雨取施無不洽，廊廟求才多所任。
---
庾信·徵調曲，六首之三 (周五聲調曲，二十四首之十六)
詩題：徵調曲，六首之三
篇目：周五聲調曲，二十四首之十六
朝代：南朝梁
作者：庾信
卷別：卷十五：燕射歌辭三
詩文：聖人千年始一生，黃河千年始一清。攝提以之而從紀，玉燭於是而文明。東南可以補地缺，西北可以正天傾。浮黿則東海可厲，運鍤則南山可平。眾仙就朝於瑤水，群帝受享於明庭。懷和則韎任並奏，功烈則鐘鼎俱銘。
---
庾信·徵調曲，六首之二 (周五聲調曲，二十四首之十五)
詩題：徵調曲，六首之二
篇目：周五聲調曲，二十四首之十五
朝代：南朝梁
作者：庾信
卷別：卷十五：燕射歌辭三
詩文：淳風布政常無欲，至道防人能變俗。求仁義急於水火，用禮讓多於菽粟。屈軼無佞人可指，獬豸無繁刑可觸。王道蕩蕩用無為，天下四人誰不足。
---
庾信·徵調曲，六首之五 (周五聲調曲，二十四首之十八)
詩題：徵調曲，六首之五
篇目：周五聲調曲，二十四首之十八
朝代：南朝梁
作者：庾信
卷別：卷十五：燕射歌辭三
詩文：纖纖不絕林薄成，涓涓不止江河生。事之毫髮無謂輕，慮遠防微乃不傾。雲官乃垂拱大君，鳳曆惟欽明元首。類上帝而禋六宗，望山川而朝群后。地鏡則山澤俱開，河圖則魚龍合負。我之天網莫不該，閶闔九關天門開。卿相則風雲玄感，匡贊則星辰下來。既興周室之三聖，乃舉唐朝之八才。莘臣參謀於左相，天老教政於中台。其宜作則於明哲，故無崇信於姦回。
---
庾信·徵調曲，六首之六 (周五聲調曲，二十四首之十九)
詩題：徵調曲，六首之六
篇目：周五聲調曲，二十四首之十九
朝代：南朝梁
作者：庾信
卷別：卷十五：燕射歌辭三
詩文：正陽和氣萬類繁，君王道合天地尊。黎人耕植於義圃，君子翱翔於禮園。落其實者思其樹，飲其流者懷其源。咎繇為謀不仁遠，士會為政群盜奔。克寬則昆蟲內向，彰信則殊俗宅心。浮橋有月支抱馬，上苑有烏孫學琴。赤玉則南海輸賮，白環則西山獻琛。無勞鑿空於大夏，不待蹶角於蹛林。
---
庾信·徵調曲，六首之四 (周五聲調曲，二十四首之十七)
詩題：徵調曲，六首之四
篇目：周五聲調曲，二十四首之十七
朝代：南朝梁
作者：庾信
卷別：卷十五：燕射歌辭三
詩文：三光以記物呈形，四時以裁成正位。雷風大山岳之響，寒暑通陰陽之氣。武功則六合攸同，文教則二儀經緯。有道則咸浴其德，好生則各繁其類。白日經天中則移，明月橫漢滿而虧。能虧能缺既無為，雖盈雖滿則不危。開信義以為苑囿，立道德以為城池。周監二代所損益，鬱鬱乎文其可知。庖犧之親臨佃漁，神農之躬秉耕稼。湯則救旱而憂勤，禹則正冠而無暇。草上之風無不偃，君子之甿知可化。將欲比德於三皇，未始追蹤於五霸。
---
庾信·怨歌行 (楚調曲中，五十五首之二十一)
詩題：怨歌行
篇目：楚調曲中，五十五首之二十一
朝代：北朝北周
作者：庾信
卷別：卷四十二：相和歌辭十七
詩文：家住金陵縣前，嫁得長干少年。回頭望鄉淚落，不知何處天邊。胡塵幾日應盡，漢月何時更圓？為君能歌此曲，不覺心隨斷弦。
---
庾信·明君詞 (吟嘆曲，五十九首之三十七)
詩題：明君詞
篇目：吟嘆曲，五十九首之三十七
朝代：北朝北周
作者：庾信
卷別：卷二十九：相和歌辭四
詩文：斂眉光祿塞，遙望夫人城。片片紅顏落，雙雙淚眼生。冰河牽馬渡，雪路抱鞍行。胡風入骨冷【胡風作骨冷】，夜月照心明。方調琴上曲，變入胡笳聲。
---
庾信·昭夏 (周大祫歌，二首之一)
詩題：昭夏
篇目：周大祫歌，二首之一
朝代：北朝北周
作者：庾信
卷別：卷九：郊廟歌辭九
詩序：降神
詩文：律在夾鍾，服居蒼袞。杳杳清思，綿綿長遠。就祭於合，班神於本。來庭有序，助祭有章。樂舞六代，賓歌二王。和鈴以節，鞗革斯鏘。齊宮饌玉，郁斝浮金。洞庭鐘鼓，龍門瑟琴。其樂已變，惟神是臨。
---
庾信·昭夏 (周宗廟歌，十二首之二)
詩題：昭夏
篇目：周宗廟歌，十二首之二
朝代：北朝北周
作者：庾信
卷別：卷九：郊廟歌辭九
詩序：降神
詩文：永惟祖武，潛慶靈長。龍圖革命，鳳曆歸昌。功移上墋，德耀中陽。清廟肅肅，猛虡煌煌。曲高大夏，聲和盛唐。牲牷蕩滌，蕭合馨香。和鑾戾止，振鷺來翔。永敷萬國，是則四方。
---
庾信·昭夏 (周祀圓丘歌，十二首之一)
詩題：昭夏
篇目：周祀圓丘歌，十二首之一
朝代：南朝梁
作者：庾信
卷別：卷四：郊廟歌辭四
詩序：降神
詩文：重陽禋祀大報天，丙午封壇肅且圜。孤竹之管雲和絃，神光來下風肅然。王城七里通天臺，紫微斜照影徘徊。連珠合璧重光來，天策暫轉鉤陳開。
---
庾信·昭夏 (周祀圓丘歌，十二首之三)
詩題：昭夏
篇目：周祀圓丘歌，十二首之三
朝代：南朝梁
作者：庾信
卷別：卷四：郊廟歌辭四
詩序：俎入
詩文：日至大禮，豐犧上辰。牲牢脩牧，繭栗毛純。俎豆斯立，陶匏以陳。大報反命，居陽兆日。六變鼓鐘，三和琴瑟。俎奇豆偶，惟誠惟質。
---
庾信·昭夏 (周祀圓丘歌，十二首之四)
詩題：昭夏
篇目：周祀圓丘歌，十二首之四
朝代：南朝梁
作者：庾信
卷別：卷四：郊廟歌辭四
詩序：奠玉帛
詩文：圓玉已奠，蒼幣斯陳。瑞形成象，璧氣含春。禮從天數，智總圓神。為祈為祀，至敬咸遵。
---
庾信·昭夏 (周祀方澤歌，四首之一)
詩題：昭夏
篇目：周祀方澤歌，四首之一
朝代：南朝梁
作者：庾信
卷別：卷四：郊廟歌辭四
詩序：降神
詩文：報功陰澤，展禮玄郊。平琮鎮瑞，方鼎升庖。調歌孫竹，縮酒江茅。聲舒鐘鼓，器質陶匏。列荔秀華，凝芳都荔。川澤茂祉，丘陵容衛。雲飾山罍，蘭浮泛齊。日至之禮，歆茲大祭。
---
庾信·昭夏 (周祀方澤歌，四首之二)
詩題：昭夏
篇目：周祀方澤歌，四首之二
朝代：南朝梁
作者：庾信
卷別：卷四：郊廟歌辭四
詩序：殿玉帛
詩文：曰若厚載，欽明方澤。敢以敬恭，陳之玉帛。德包含養，功藏靈跡。斯箱既千，子孫則百。
---
庾信·步虛詞，十首之一 (六十九首之二十二)
詩題：步虛詞，十首之一
篇目：六十九首之二十二
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：渾成空教立，元始正塗開。赤玉靈文下，朱陵真氣來。中天九龍館，倒景八風臺。雲度弦歌響，星移空殿迴。青衣上少室，童子向蓬萊。逍遙聞四會，倏忽度三災。
---
庾信·步虛詞，十首之七 (六十九首之二十八)
詩題：步虛詞，十首之七
篇目：六十九首之二十八
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：歸心遊太極，回向入無名。五香芬紫府，千燈照赤城。鳳林採珠實，舂山種玉榮。夏笛三山響，春鐘九乳鳴。絳河應遠別，黃鵠來相迎。
---
庾信·步虛詞，十首之三 (六十九首之二十四)
詩題：步虛詞，十首之三
篇目：六十九首之二十四
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：凝真天地表，絕想寂廖前。有象猶虛豁，忘形本自然。開經壬子歲，值道甲申年。迴雲隨舞曲，流水逐歌弦。石髓香如飯，芝房脆似蓮。停鸞讌瑤水，歸路上鴻天。
---
庾信·步虛詞，十首之九 (六十九首之三十)
詩題：步虛詞，十首之九
篇目：六十九首之三十
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：地鏡階基遠，天窗影跡深。碧玉成雙樹，空青為一林【空青迥一林】。鵠巢堪鍊石，蜂房得煮金。漢武多驕慢，淮南不小心。蓬萊入海底，何處可追尋。
---
庾信·步虛詞，十首之二 (六十九首之二十三)
詩題：步虛詞，十首之二
篇目：六十九首之二十三
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：無名萬物始，有道百靈初。寂絕乘丹氣，玄冥上玉虛。三元隨建節，八景逐迴輿。赤鳳來銜璽，青烏入獻書。壞機仍成機，枯魚還作魚。棲心浴日館，行樂止雲墟。
---
庾信·步虛詞，十首之五 (六十九首之二十六)
詩題：步虛詞，十首之五
篇目：六十九首之二十六
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：洞靈尊上德，虞石會明真。要妙思玄牝【要妙思玄絕】，虛無養谷神。丹丘乘翠鳳，玄圃馭斑麟。移梨付苑吏，種杏乞山人。自此逢何世，從今復幾春。海無三尺水，山成數寸塵。
---
庾信·步虛詞，十首之八 (六十九首之二十九)
詩題：步虛詞，十首之八
篇目：六十九首之二十九
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：北閣臨玄水，南宮坐絳雲。龍泥印玉策，天火練真文。上元風雨散，中天歌吹分。靈駕千尋上，空香萬里聞。
---
庾信·步虛詞，十首之六 (六十九首之二十七)
詩題：步虛詞，十首之六
篇目：六十九首之二十七
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：東明九芝蓋，北屬五雲車【北燭五雲車】。飄颻入倒景，出沒上煙霞。春泉下玉溜【春泉下玉𩆞】，青鳥向金華。漢帝看桃核，齊侯問棗花。上元應送酒，來向蔡經家。
---
庾信·步虛詞，十首之十 (六十九首之三十一)
詩題：步虛詞，十首之十
篇目：六十九首之三十一
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：麟洲一海閣，玄圃半天高。浮丘迎子晉，若士避盧敖。經餐林慮李，舊食綏山桃。成丹須竹節，刻髓用蘆刀。無妨隱士去，即是賢人逃。
---
庾信·步虛詞，十首之四 (六十九首之二十五)
詩題：步虛詞，十首之四
篇目：六十九首之二十五
朝代：北朝北周
作者：庾信
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：道生乃太一，守靜即玄根。中和練九氣，甲子謝三元。居心受善水，教學重香園。鳧留報關吏，鶴去畫城門。更以欣無跡，還來寄絕言。
---
庾信·烏夜啼，二首之一 (西曲歌上，二十六首之十六)
詩題：烏夜啼，二首之一
篇目：西曲歌上，二十六首之十六
朝代：北朝北周
作者：庾信
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：促柱繁弦非《子夜》，歌聲舞態異《前溪》。御史府中何處宿？洛陽城頭那得棲。彈琴蜀郡卓家女，織錦秦川竇氏妻。詎不自驚長淚落，到頭啼烏恆夜啼。
---
庾信·烏夜啼，二首之二 (西曲歌上，二十六首之十七)
詩題：烏夜啼，二首之二
篇目：西曲歌上，二十六首之十七
朝代：北朝北周
作者：庾信
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：桂樹懸知遠，風竿詎肯低。獨憐明月夜，孤飛猶未棲。虎賁誰見惜，御史詎相攜。雖言入弦管，終是曲中啼。
---
庾信·燕歌行 (平調曲三，四十五首之十七)
詩題：燕歌行
篇目：平調曲三，四十五首之十七
朝代：北朝北周
作者：庾信
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：代北雲氣晝昏昏，千里飛蓬無復根。寒雁丁丁渡遼水【寒雁嗈嗈渡遼水】，桑葉紛紛落薊門。晉陽山頭無箭竹，疏勒城中乏水源。屬國征戍久離居，陽關音信絕能疏。願得魯連飛一箭，持寄思歸燕將書。渡遼本自有將軍，寒風蕭蕭生水紋。妾驚甘泉足烽火，君訝漁陽少陣雲。自從將軍出細柳，蕩子空床難獨守。盤龍明鏡餉秦嘉，辟惡生香寄韓壽。春分燕來能幾日，二月蠶眠不復久。洛陽遊絲百丈連，黃河春冰千片穿。桃花顏色好如馬。榆莢新開巧似錢。蒲桃一杯千日醉，無事九轉學神仙。定取金丹作幾服，能令華表得千年。
---
庾信·王昭君 (吟嘆曲，五十九首之五)
詩題：王昭君
篇目：吟嘆曲，五十九首之五
朝代：北朝北周
作者：庾信
卷別：卷二十九：相和歌辭四
詩文：拭啼辭戚里，回顧望昭陽。鏡失菱花影，釵除卻月梁。圍腰無一尺，垂淚有千行。衫身承馬汗，紅袖拂秋霜。別曲真多恨，哀絃須更張。
---
庾信·登歌 (周大祫歌，二首之二)
詩題：登歌
篇目：周大祫歌，二首之二
朝代：北朝北周
作者：庾信
卷別：卷九：郊廟歌辭九
詩文：神維顯思，不言而令。玉帛之禮，敢陳莊敬。奉如弗勝，薦如受命。交於神明，愨于言行。
---
庾信·登歌 (周祀圓丘歌，十二首之八)
詩題：登歌
篇目：周祀圓丘歌，十二首之八
朝代：南朝梁
作者：庾信
卷別：卷四：郊廟歌辭四
詩文：歲之祥，國之陽。蒼靈敬，翠雲長。象為飾，龍為章。乘長日，坏蟄戶。列雲漢，迎風雨。大呂歌，《雲門舞》。省滌濯，奠牲牷。鬱金酒，鳳皇樽。迴天睠，顧中原。
---
庾信·登歌 (周祀方澤歌，四首之三)
詩題：登歌
篇目：周祀方澤歌，四首之三
朝代：南朝梁
作者：庾信
卷別：卷四：郊廟歌辭四
詩序：初獻
詩文：質明孝敬，求陰順陽。壇有四陛，琮為八方。牲牷蕩滌，蕭合馨香。和鑾戾止，振鷺來翔。威儀簡簡，鐘鼓喤喤。聲和孤竹，韻入空桑。封中雲氣，坎上神光。下元之主，功深蓋藏。
---
庾信·白帝雲門舞 (周祀五帝歌，十二首之九)
詩題：白帝雲門舞
篇目：周祀五帝歌，十二首之九
朝代：南朝梁
作者：庾信
卷別：卷四：郊廟歌辭四
詩文：肅靈兌景，承配秋壇。雲高火落，露白蟬寒。帝律登年，金精行令。瑞獸霜耀，祥禽雪映。司藏肅殺，萬保咸宜。厥田上上，收功在斯。
---
庾信·皇夏 (周宗廟歌，十二首之一)
詩題：皇夏
篇目：周宗廟歌，十二首之一
朝代：北朝北周
作者：庾信
卷別：卷九：郊廟歌辭九
詩序：皇帝入門
詩文：肅肅清廟，巖巖寢門。欹器防滿，金人戒言。應朄懸鼓，崇牙樹羽。階變升歌，庭紛象舞。閒安象設，緝熙清奠。春鮪初登，新蓱先薦。僾然入室，儼乎其位。悽愴履之，非寒之謂。
---
庾信·皇夏 (周宗廟歌，十二首之七)
詩題：皇夏
篇目：周宗廟歌，十二首之七
朝代：北朝北周
作者：庾信
卷別：卷九：郊廟歌辭九
詩序：獻文宣太后
詩文：月靈興慶，沙祥發源。功參禹跡，德贊堯門。言容典禮，褕狄徽章。儀形溫德，令問昭陽，日月不居，歲時晼晚。瑞雲纏心，閟宮惟遠。
---
庾信·皇夏 (周宗廟歌，十二首之三)
詩題：皇夏
篇目：周宗廟歌，十二首之三
朝代：北朝北周
作者：庾信
卷別：卷九：郊廟歌辭九
詩序：皇帝升
詩文：年祥辨日，上協龜言。奉酎承列，來庭駿奔。雕禾飾斝，翠羽承樽。敬殫如此，恭惟執燔。
---
庾信·皇夏 (周宗廟歌，十二首之九)
詩題：皇夏
篇目：周宗廟歌，十二首之九
朝代：北朝北周
作者：庾信
卷別：卷九：郊廟歌辭九
詩序：獻明皇帝
詩文：若水逢降君，窮桑屬惟政。丕哉馭帝籙，鬱矣當天命。方定五雲官，先齊八風令。文昌氣似珠，太史河如鏡。南宮學已開，東觀書還聚。文辭金石韻，毫翰風飆豎。清室桂馮馮，齊房芝詡詡。寧思玉管笛，空見靈衣舞。
---
庾信·皇夏 (周宗廟歌，十二首之五)
詩題：皇夏
篇目：周宗廟歌，十二首之五
朝代：北朝北周
作者：庾信
卷別：卷九：郊廟歌辭九
詩序：獻德皇帝
詩文：克昌光上烈，基聖穆西籓。崇仁高涉渭，積德被居原。帝圖張往跡，王業茂前尊。重芬德陽廟，疊慶壽陵園。百靈光祖武，千年福孝孫。
---
庾信·皇夏 (周宗廟歌，十二首之八)
詩題：皇夏
篇目：周宗廟歌，十二首之八
朝代：北朝北周
作者：庾信
卷別：卷九：郊廟歌辭九
詩序：獻閔皇帝
詩文：龍圖基代德，天步屬艱難。謳歌還受瑞，揖讓乃登壇。升輿芒刺重，入位據關寒。卷舒雲氾濫，游揚日浸微。出鄭終無反，居桐竟不歸。祀夏今惟舊，尊靈諡更追。
---
庾信·皇夏 (周宗廟歌，十二首之六)
詩題：皇夏
篇目：周宗廟歌，十二首之六
朝代：北朝北周
作者：庾信
卷別：卷九：郊廟歌辭九
詩序：獻文皇帝
詩文：雄圖屬天造，宏略遇群飛。風雲猶聽命，龍躍遂乘機。百二當天險，三分拒樂推。函穀風塵散，河陽氛霧晞。濟弱淪風起，扶危頹運歸。地紐崩還正，天樞落更追。原祠乍超忽，畢隴或綿微。終封三尺劍，長卷一戎衣。
---
庾信·皇夏 (周宗廟歌，十二首之十)
詩題：皇夏
篇目：周宗廟歌，十二首之十
朝代：北朝北周
作者：庾信
卷別：卷九：郊廟歌辭九
詩序：獻武皇帝
詩文：南河吐雲氣，北斗降星辰。百靈咸仰德，千年一聖人。書成紫微動，律定鳳皇馴。六軍命西土，甲子陳東鄰。戎衣此一定，萬裏更無塵。煙雲同五色，日月並重輪。流沙既西靜，蟠木又東臣。凱樂聞朱雁，鐃歌見白麟。今為六代祀，還得九疑賓。
---
庾信·皇夏 (周宗廟歌，十二首之十一)
詩題：皇夏
篇目：周宗廟歌，十二首之十一
朝代：北朝北周
作者：庾信
卷別：卷九：郊廟歌辭九
詩序：飲福酒
詩文：禮殫裸獻，樂極休成。長離前掞，宗祀文明。縮酌浮蘭，澄罍合鬯。磬折禮容，旋迴靈貺。受釐撤俎，飲福移樽。惟光惟烈，文子文孫。
---
庾信·皇夏 (周宗廟歌，十二首之十二)
詩題：皇夏
篇目：周宗廟歌，十二首之十二
朝代：北朝北周
作者：庾信
卷別：卷九：郊廟歌辭九
詩序：還便殿
詩文：庭闋四始，筵終三薦。顧步階墀，徘徊餘奠。六龍矯首，七萃警途。鼓移行漏，風轉相烏。翼翼從事，綿綿四時。惟神降嘏，永言保之。
---
庾信·皇夏 (周宗廟歌，十二首之四)
詩題：皇夏
篇目：周宗廟歌，十二首之四
朝代：北朝北周
作者：庾信
卷別：卷九：郊廟歌辭九
詩序：獻皇高祖
詩文：慶緒千重秀，鴻源萬里長。無時猶戢翼，有道故韜光。盛德必有後，仁義終克昌。明星初肇慶，大電久呈祥。
---
庾信·皇夏 (周祀五帝歌，十二首之一)
詩題：皇夏
篇目：周祀五帝歌，十二首之一
朝代：南朝梁
作者：庾信
卷別：卷四：郊廟歌辭四
詩序：奠玉帛
詩文：嘉玉惟芳，嘉幣惟量。成形依禮，稟色隨方。神班其次，歲禮惟常。威儀抑抑，率由舊章。
---
庾信·皇夏 (周祀五帝歌，十二首之二)
詩題：皇夏
篇目：周祀五帝歌，十二首之二
朝代：南朝梁
作者：庾信
卷別：卷四：郊廟歌辭四
詩序：初獻
詩文：惟令之月，惟嘉之辰。司壇宿設，掌史誠陳。敢用明禮，言功上神。鉤陳旦闢，閶闔朝分。旒垂象冕，樂奏山雲。將迴霆策，暫轉天文。五運周環，四時代序。鱗次玉帛，循迴樽俎。神其降之，介福斯許。
---
庾信·皇夏 (周祀圓丘歌，十二首之九)
詩題：皇夏
篇目：周祀圓丘歌，十二首之九
朝代：南朝梁
作者：庾信
卷別：卷四：郊廟歌辭四
詩序：飲福酒
詩文：國命在禮，君命在天。陳誠惟肅，飲福惟虔。洽斯百禮，福以千年。鉤陳掩映，天駟徘徊。雕禾飾斝，翠羽承罍。受斯茂祉，從天之來。
---
庾信·皇夏 (周祀圓丘歌，十二首之二)
詩題：皇夏
篇目：周祀圓丘歌，十二首之二
朝代：南朝梁
作者：庾信
卷別：卷四：郊廟歌辭四
詩序：皇帝入門
詩文：旌迴外壝，蹕靜郊門。千乘按轡，萬騎雲屯。藉茅無咎，掃地惟尊。揖讓展禮，衡璜節步。星漢就列，風雲相顧。取法於天，降其永祚。
---
庾信·皇夏 (周祀圓丘歌，十二首之五)
詩題：皇夏
篇目：周祀圓丘歌，十二首之五
朝代：南朝梁
作者：庾信
卷別：卷四：郊廟歌辭四
詩序：升壇
詩文：七里是仰，八陛有憑。就陽之位，如日之升。思虔肅肅，施敬繩繩。祝史陳信，玄象斯格。惟類之典，惟靈之澤。幽顯對揚，人神咫尺。
---
庾信·皇夏 (周祀圓丘歌，十二首之十一)
詩題：皇夏
篇目：周祀圓丘歌，十二首之十一
朝代：南朝梁
作者：庾信
卷別：卷四：郊廟歌辭四
詩序：望燎位
詩文：六典聯事，九司咸則。率由舊章，於焉允塞。掌禮移次，燔柴在焉。煙升玉帛，氣斂牲牷。休氣馨香，膋芳昭晣。翼翼虔心，明明上徹。
---
庾信·皇夏 (周祀圓丘歌，十二首之十二)
詩題：皇夏
篇目：周祀圓丘歌，十二首之十二
朝代：南朝梁
作者：庾信
卷別：卷四：郊廟歌辭四
詩序：還便殿
詩文：玉帛禮畢，人神事分。嚴承乃睠，瞻仰迴雲。輦路千門，王城九軌。式道移候，司方指迴。得一惟清，於萬斯寧。受茲景命，于天告成。
---
庾信·皇夏 (周祀方澤歌，四首之四)
詩題：皇夏
篇目：周祀方澤歌，四首之四
朝代：南朝梁
作者：庾信
卷別：卷四：郊廟歌辭四
詩序：望坎位
詩文：司筵撤席，掌禮移次。迴顧封壇，恭臨坎位。瘞玉埋俎，藏芬斂氣。是曰就幽，成斯地意。
---
庾信·結客少年場行 (六十三首之三)
詩題：結客少年場行
篇目：六十三首之三
朝代：北朝北周
作者：庾信
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：結客少年場，春風滿路香。歌撩李都尉，果擲潘河陽。折花遙勸酒【隔花遙勸酒】，就水更移床。今年喜夫婿，新拜羽林郎。定知劉碧玉，偷嫁汝南王。
---
庾信·羽調曲，五首之一 (周五聲調曲，二十四首之二十)
詩題：羽調曲，五首之一
篇目：周五聲調曲，二十四首之二十
朝代：南朝梁
作者：庾信
卷別：卷十五：燕射歌辭三
詩文：樹君所以牧人，立法所以靜亂。首惡既其南巢，元兇於是北竄。居休氣而四塞，在光華而兩旦。是以雨施作解，是以風行惟渙。周之文武洪基，光宅天下文思。千載克聖咸熙，七百在我應期。實昊天有成命，惟四方其訓之。
---
庾信·羽調曲，五首之三 (周五聲調曲，二十四首之二十二)
詩題：羽調曲，五首之三
篇目：周五聲調曲，二十四首之二十二
朝代：南朝梁
作者：庾信
卷別：卷十五：燕射歌辭三
詩文：百川乃宗巨海，眾星是仰北辰。九州攸同禹跡，四海合德堯臣。朝陽棲於鳴鳳，靈畤牧於般麟。雲玉葉而五色，月金波而兩輪。涼風迎時北狩，小暑戒節南巡。山無藏於紫玉，地不愛於黃銀。雖南征而北怨，實西略而東賓。既永清於四海，終有慶於一人。
---
庾信·羽調曲，五首之二 (周五聲調曲，二十四首之二十一)
詩題：羽調曲，五首之二
篇目：周五聲調曲，二十四首之二十一
朝代：南朝梁
作者：庾信
卷別：卷十五：燕射歌辭三
詩文：運平後親之俗，時亂先疏之雄。逾桂林而驅象，濟弱水而承鴻。既浮干呂之氣，還吹入律之風。錢則都內貫朽，倉則常平粟紅。火中乃寒乃暑，年和一風一雨。聽鐘磬，念封疆。聞笙竽，思畜聚。瑤琨筱簜既從，怪石鉛松即序。長樂善馬成廄，水衡黃金為府。
---
庾信·羽調曲，五首之五 (周五聲調曲，二十四首之二十四)
詩題：羽調曲，五首之五
篇目：周五聲調曲，二十四首之二十四
朝代：南朝梁
作者：庾信
卷別：卷十五：燕射歌辭三
詩文：太上之有立德，其次之謂立言。樹善滋於務本，除惡窮於塞源。沖深其智則厚，昭明其道乃尊。仁義之財不匱，忠信之禮無繁。動天無有不屆，惟時無幽不徹。作德心逸日休，作偽心勞日拙。自非剛克掩義，無所離于剿絕。
---
庾信·羽調曲，五首之四 (周五聲調曲，二十四首之二十三)
詩題：羽調曲，五首之四
篇目：周五聲調曲，二十四首之二十三
朝代：南朝梁
作者：庾信
卷別：卷十五：燕射歌辭三
詩文：定律零陵玉管，調鐘始平銅尺。龍門之下孤桐，泗水之濱鳴石。河靈於是讓珪，山精所以奉璧。滌九川而賦稅，刊三危而納錫。北里之禾六穗，江淮之茅三脊。可以玉檢封禪，可以金繩探冊。終永保於鴻名，足揚光於載籍。
---
庾信·舞媚娘 (二十六首之十六)
詩題：舞媚娘
篇目：二十六首之十六
朝代：北朝北周
作者：庾信
卷別：卷七十三：雜曲歌辭十三
詩題解：《樂苑》曰：「《舞媚娘》《大舞媚娘》，並羽調曲也。《唐書》曰：『高宗永徽末，天下歌《舞媚娘》。未幾，立武氏為皇后。』按陳後主已有此歌，則永徽所歌，蓋舊曲云。」
詩文：朝來戶前照鏡，含笑盈盈自看。眉心濃黛直點，額角輕黃細安。祇疑落花謾去，復道春風不還。少年唯有歡樂，飲酒那得留殘。
---
庾信·苦熱行 (三十三首之七)
詩題：苦熱行
篇目：三十三首之七
朝代：北朝北周
作者：庾信
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：火井沈熒散，炎洲高焰通。鞭石未成雨，鳴鳶不起風。思為鸞翼扇，願備明光宮，臨淄迎子禮，中散就安豐。美酒含蘭氣，甘瓜開蜜筒。寂寥人事屏，還得隱牆東。
---
庾信·角調曲，二首之一 (周五聲調曲，二十四首之十二)
詩題：角調曲，二首之一
篇目：周五聲調曲，二十四首之十二
朝代：南朝梁
作者：庾信
卷別：卷十五：燕射歌辭三
詩文：止戈見於絕轡之野，稱伐聞於丹水之征。信義俱存，乃先忘食；五材並用，誰能去兵。雖聖人之大寶曰位，實天地之大德曰生。涇渭同流，清濁異能；琴瑟並御，雅鄭殊聲。擾擾烝人，聲教不一；茫茫禹跡，車軌未并。志在四海而尚恭儉，心包宇宙而無驕盈。言而無文，行之不遠；義而無立，勤則無成。惻隱其心，訓以慈惠；流宥其過，哀矜典刑。
---
庾信·角調曲，二首之二 (周五聲調曲，二十四首之十三)
詩題：角調曲，二首之二
篇目：周五聲調曲，二十四首之十三
朝代：南朝梁
作者：庾信
卷別：卷十五：燕射歌辭三
詩文：匡贊之士，或從漁釣；雲雨之才，乍嘆幽谷。尋芳者追深逕之蘭，識韻者探窮山之竹。克明其德，貢以三事；樹之風聲，言于九牧。協用五紀，風若從時；農用八政，甘作其穀。殊風共軌，見之周南；異畝同穎，聞之康叔。祁寒暑雨，是無胥怨；天覆雲油，滋焉滲漉。幸無謝上古之淳人，庶可以封之於比屋。
---
庾信·變宮調曲，二首之一 (周五聲調曲，二十四首之六)
詩題：變宮調曲，二首之一
篇目：周五聲調曲，二十四首之六
朝代：南朝梁
作者：庾信
卷別：卷十五：燕射歌辭三
詩文：帝遊光出震，君明擅在離。巖廊惟眷顧，欽若尚無為。龍穴非難附，鸞巢欲可窺。具茨應不遠，汾陽寧足隨。烝民播殖重，溝洫劬勞多。桑林還注雨，積石遂開河。明徵逢永命，平秩值年和。更有《薰風曲》，方聞《晨露歌》。
---
庾信·變宮調曲，二首之二 (周五聲調曲，二十四首之七)
詩題：變宮調曲，二首之二
篇目：周五聲調曲，二十四首之七
朝代：南朝梁
作者：庾信
卷別：卷十五：燕射歌辭三
詩文：移風廣軒曆，崇德盛唐年。成文興大雅，出豫動鈞天。黃鍾六律正，閶闔八風宣。孤竹調陽管，空桑節雅弦。舞林鸞更下，歌山鳳欲前。聞音能辨俗，聽曲乃思賢。感物觀治亂，治心防未然。君子得其道，太平何有焉。
---
庾信·賈客詞 (西曲歌中，八十首之三十八)
詩題：賈客詞
篇目：西曲歌中，八十首之三十八
朝代：北朝北周
作者：庾信
卷別：卷四十八：清商曲辭五
詩文：五兩開船頭，長檣發新浦。懸知岸上人，遙振江中鼓。
---
庾信·赤帝雲門舞 (周祀五帝歌，十二首之五)
詩題：赤帝雲門舞
篇目：周祀五帝歌，十二首之五
朝代：南朝梁
作者：庾信
卷別：卷四：郊廟歌辭四
詩文：招搖指午對南宮，日月相會實沈中。離光布政動溫風，純陽之月樂炎精，赤雀丹書飛送迎。朱弦絳鼓罄虔誠，萬物含養各長生。
---
庾信·配帝舞 (周祀五帝歌，十二首之八)
詩題：配帝舞
篇目：周祀五帝歌，十二首之八
朝代：南朝梁
作者：庾信
卷別：卷四：郊廟歌辭四
詩文：四時咸一德，五氣或同論。猶吹鳳皇管，尚對梧桐園。器圜居土厚，位總配神尊。始知今奏樂，還用我《雲門》。
---
庾信·配帝舞 (周祀五帝歌，十二首之六)
詩題：配帝舞
篇目：周祀五帝歌，十二首之六
朝代：南朝梁
作者：庾信
卷別：卷四：郊廟歌辭四
詩文：以炎為政，以火為官。位司南陸，享配離壇。三和實俎，百味浮蘭。神其茂豫，天步艱難。
---
庾信·配帝舞 (周祀五帝歌，十二首之十)
詩題：配帝舞
篇目：周祀五帝歌，十二首之十
朝代：南朝梁
作者：庾信
卷別：卷四：郊廟歌辭四
詩文：金行秋令，白帝朱宣。司正五雉，歌庸九川。執文之德，對越彼天。介以福祉，君子萬年。
---
庾信·配帝舞 (周祀五帝歌，十二首之十二)
詩題：配帝舞
篇目：周祀五帝歌，十二首之十二
朝代：南朝梁
作者：庾信
卷別：卷四：郊廟歌辭四
詩文：地始坼，虹始藏。服玄玉，居玄堂。沐蕙氣，浴蘭湯。匏器潔，水泉香。陟配彼，福無疆。君欣欣，此樂康。
---
庾信·配帝舞 (周祀五帝歌，十二首之四)
詩題：配帝舞
篇目：周祀五帝歌，十二首之四
朝代：南朝梁
作者：庾信
卷別：卷四：郊廟歌辭四
詩文：帝出於震，蒼德於神。其明在日，其位居春。勞以定國，功以施人。言從配祀，近取諸身。
---
庾信·雍樂 (周祀圓丘歌，十二首之十)
詩題：雍樂
篇目：周祀圓丘歌，十二首之十
朝代：南朝梁
作者：庾信
卷別：卷四：郊廟歌辭四
詩序：撤奠
詩文：禮將畢，樂將闌。迴日轡，動天關，翠鳳搖，和鑾響。五雲飛，三步上。風為馭，雷為車。無轍跡，有煙霞。暢皇情，休靈命。雨留甘，雲餘慶。
---
庾信·雲門舞，二首之一 (周祀圓丘歌，十二首之六)
詩題：雲門舞，二首之一
篇目：周祀圓丘歌，十二首之六
朝代：南朝梁
作者：庾信
卷別：卷四：郊廟歌辭四
詩序：獻配帝
詩文：獻以誠，鬱以清。山罍舉，沈齊傾。惟尚饗，洽皇情。降景福，通神明。
---
庾信·雲門舞，二首之二 (周祀圓丘歌，十二首之七)
詩題：雲門舞，二首之二
篇目：周祀圓丘歌，十二首之七
朝代：南朝梁
作者：庾信
卷別：卷四：郊廟歌辭四
詩序：獻配帝
詩文：長丘遠曆，大電遙源。弓藏高隴，鼎沒寒門。人生於祖，物本於天。奠神配德，迄用康年。
---
庾信·青帝雲門舞 (周祀五帝歌，十二首之三)
詩題：青帝雲門舞
篇目：周祀五帝歌，十二首之三
朝代：南朝梁
作者：庾信
卷別：卷四：郊廟歌辭四
詩文：甲在日，鳥中星。禮東后，奠蒼靈。樹春旗，命青史。候雁還，東風起。歌木德，舞震宮。泗濱石，龍門桐。孟之月，陽之天。億斯慶，兆斯年。
---
庾信·黃帝雲門舞 (周祀五帝歌，十二首之七)
詩題：黃帝雲門舞
篇目：周祀五帝歌，十二首之七
朝代：南朝梁
作者：庾信
卷別：卷四：郊廟歌辭四
詩文：三光儀表正，四氣風雲同。戊己行初曆，黃鍾始變宮。平琮禮內鎮，陰管奏司中。齊壇芝曄曄，清野桂馮馮。夕牢芬六鼎，安歌韻八風。神光乃超忽，佳氣恆蔥蔥。
---
庾信·黑帝雲門舞 (周祀五帝歌，十二首之十一)
詩題：黑帝雲門舞
篇目：周祀五帝歌，十二首之十一
朝代：南朝梁
作者：庾信
卷別：卷四：郊廟歌辭四
詩文：北辰為政玄壇，北陸之祀員官。宿設玄圭浴蘭，坎德陰風御寒。次律將回窮紀，微陽欲動細泉。管猶調於陰竹，聲未入於春絃。待歸餘於送曆，方履慶於斯年。
---
庾成師·遠期 (漢鐃歌中，二十八首之十九)
詩題：遠期
篇目：漢鐃歌中，二十八首之十九
朝代：南朝梁
作者：庾成師
卷別：卷十八：鼓吹曲辭三
詩文：憶別春花飛，已見秋葉稀。淚粉羞明鏡，愁帶減寬衣。得書言未反，夢見道應歸。坐使紅顏歇，獨掩青樓扉。
---
庾肩吾·愛妾換馬 (二十六首之二十三)
詩題：愛妾換馬
篇目：二十六首之二十三
朝代：南朝梁
作者：庾肩吾
卷別：卷七十三：雜曲歌辭十三
詩題解：《樂府解題》曰：「《愛妾換馬》，舊說淮南王所作，疑淮南王即劉安也。」古辭今不傳。
詩文：渥水出騰駒，湘川實應圖。來從西北道，去逐東南隅。琴聲悲玉匣，山路泣蘼蕪。似鹿將含笑，千金會不俱。
---
庾肩吾·有所思 (漢鐃歌中，七十一首之五十三)
詩題：有所思
篇目：漢鐃歌中，七十一首之五十三
朝代：南朝梁
作者：庾肩吾
卷別：卷十七：鼓吹曲辭二
詩文：佳期竟不歸【佳期杳不歸】，春日坐芳菲。拂匣看離扇，開箱見別衣。井梧生未合，宮槐卷復稀。不及銜泥燕，從來相逐飛。
---
庾肩吾·未央才人歌 (歌辭二，四十七首之二十八)
詩題：未央才人歌
篇目：歌辭二，四十七首之二十八
朝代：南朝梁
作者：庾肩吾
卷別：卷八十四：雜歌謠辭二
詩文：從來守未央，轉欲訝春芳。朝風凌日色，夜月奪燈光。相逢儻遊豫，暫為卷衣裳。
---
庾肩吾·洛陽道 (漢橫吹曲三，六十八首之三十)
詩題：洛陽道
篇目：漢橫吹曲三，六十八首之三十
朝代：南朝梁
作者：庾肩吾
卷別：卷二十三：橫吹曲辭三
詩文：徼道臨河曲，層城傍洛川。金門纔出柳，桐井半含泉。日起罘罳外，車回雙闕前。潘生時未返，遙心徒眷然。
---
庾肩吾·長安有狹斜行 (清調曲三，四十八首之八)
詩題：長安有狹斜行
篇目：清調曲三，四十八首之八
朝代：南朝梁
作者：庾肩吾
卷別：卷三十五：相和歌辭十
詩文：長安曲陌坂，曲曲不容幰。路逢雙綺襦，問君居近遠。我居臨御溝，可識不可求。長子登麟閣，次子侍龍樓。少子無高位，聊從金馬遊。三子俱來下，左右若川流。三子俱來入，高軒映彩旒。三子俱來宴，玉柱擊清甌。大婦襞雲裘，中婦卷羅幬。少婦多妖豔，花鈿繫石榴。夫君且安坐，歡娛方未周。
---
庾肩吾·長安道 (漢橫吹曲三，六十八首之五十)
詩題：長安道
篇目：漢橫吹曲三，六十八首之五十
朝代：南朝梁
作者：庾肩吾
卷別：卷二十三：橫吹曲辭三
詩文：桂宮延複道，黃山開廣路。遠聽平陵鐘，遙識新豐樹。合殿生光彩，離宮起煙霧。日落歌吹回，塵飛車馬度。
---
庾肩吾·隴西行 (瑟調曲二，三十六首之八)
詩題：隴西行
篇目：瑟調曲二，三十六首之八
朝代：南朝梁
作者：庾肩吾
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：借問隴西行，何當驅馬征。草合前迷路，雲濃後暗城。寄語幽閨妾，羅袖勿空縈。
---
弘執泰·劉生 (漢橫吹曲四，五十三首之五十二)
詩題：劉生
篇目：漢橫吹曲四，五十三首之五十二
朝代：隋
作者：弘執泰
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：英名振關石，雄氣逸江東。遊俠五都內，去來三秦中。劍照七星影，馬控千金驄。縱橫方未息，因茲定武功。
---
張九齡·折楊柳 (漢橫吹曲二，五十九首之五十三)
詩題：折楊柳
篇目：漢橫吹曲二，五十九首之五十三
朝代：唐
作者：張九齡
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：纖纖折楊柳，持此寄情人。一枝何足貴，憐是故園春。遲景那能久，流芳不及新。更愁征戍客，鬢老邊城塵。
---
張仲素·塞下曲，五首之一 (樂府雜題四，六十首之二十六)
詩題：塞下曲，五首之一
篇目：樂府雜題四，六十首之二十六
朝代：唐
作者：張仲素
卷別：卷九十三：新樂府辭四
詩文：三戍漁陽再渡遼，騂弓在臂劍橫腰。匈奴欲似知名姓，休傍陰山更射鵰。
---
張仲素·塞下曲，五首之三 (樂府雜題四，六十首之二十八)
詩題：塞下曲，五首之三
篇目：樂府雜題四，六十首之二十八
朝代：唐
作者：張仲素
卷別：卷九十三：新樂府辭四
詩文：朔雪飄飄開雁門，平沙歷亂卷蓬根。功名恥計擒生數，直斬樓蘭報國恩。
---
張仲素·塞下曲，五首之二 (樂府雜題四，六十首之二十七)
詩題：塞下曲，五首之二
篇目：樂府雜題四，六十首之二十七
朝代：唐
作者：張仲素
卷別：卷九十三：新樂府辭四
詩文：獵馬千群雁幾雙，燕然山下碧油幢。傳聲漠北單于破，火照旌旗夜受降。
---
張仲素·塞下曲，五首之五 (樂府雜題四，六十首之三十)
詩題：塞下曲，五首之五
篇目：樂府雜題四，六十首之三十
朝代：唐
作者：張仲素
卷別：卷九十三：新樂府辭四
詩文：陰磧茫茫塞草腓，桔槔烽上暮煙飛。交河北望天連海，蘇武曾將漢節歸。
---
張仲素·塞下曲，五首之四 (樂府雜題四，六十首之二十九)
詩題：塞下曲，五首之四
篇目：樂府雜題四，六十首之二十九
朝代：唐
作者：張仲素
卷別：卷九十三：新樂府辭四
詩文：隴水潺湲隴樹秋，征人到此淚雙流。鄉關萬里無因見，西戍河源早晚休。
---
張仲素·大酺樂 (七十四首之六十)
詩題：大酺樂
篇目：七十四首之六十
朝代：唐
作者：張仲素
卷別：卷八十：近代曲辭二
詩題解：《樂苑》曰：「《大酺樂》，商調曲，唐張文收造。」
詩文：淚滴珠難盡，容殘玉易銷。儻隨明月去，莫道夢魂遙。
---
張仲素·天馬辭，二首之一 (漢郊祀歌，四首之三)
詩題：天馬辭，二首之一
篇目：漢郊祀歌，四首之三
朝代：唐
作者：張仲素
卷別：卷一：郊廟歌辭一
詩文：天馬初從渥水來，歌曾唱得濯龍媒。不知玉塞沙中路，苜蓿殘花幾處開。
---
張仲素·天馬辭，二首之二 (漢郊祀歌，四首之四)
詩題：天馬辭，二首之二
篇目：漢郊祀歌，四首之四
朝代：唐
作者：張仲素
卷別：卷一：郊廟歌辭一
詩文：躞蹀宛駒齒未齊，摐金噴玉向風嘶。來時行盡金河道，獵獵輕風在碧蹄。
---
張仲素·宮中樂，五首之一 (一百五首之六十七)
詩題：宮中樂，五首之一
篇目：一百五首之六十七
朝代：唐
作者：張仲素
卷別：卷八十二：近代曲辭四
詩文：網戶交如綺，紗窗薄似煙。樂吹天上曲，人是月中仙。
---
張仲素·宮中樂，五首之三 (一百五首之六十九)
詩題：宮中樂，五首之三
篇目：一百五首之六十九
朝代：唐
作者：張仲素
卷別：卷八十二：近代曲辭四
詩文：江果瑤池實，金盤露井冰。甘泉將避暑，臺殿曉光凝。
---
張仲素·宮中樂，五首之二 (一百五首之六十八)
詩題：宮中樂，五首之二
篇目：一百五首之六十八
朝代：唐
作者：張仲素
卷別：卷八十二：近代曲辭四
詩文：翠匣開寒鏡，珠釵掛步搖。妝成祇畏曉，更漏促春宵。
---
張仲素·宮中樂，五首之五 (一百五首之七十一)
詩題：宮中樂，五首之五
篇目：一百五首之七十一
朝代：唐
作者：張仲素
卷別：卷八十二：近代曲辭四
詩文：奇樹留寒翠，神池結夕波。黃山一夜雪，渭水雁聲多。
---
張仲素·宮中樂，五首之四 (一百五首之七十)
詩題：宮中樂，五首之四
篇目：一百五首之七十
朝代：唐
作者：張仲素
卷別：卷八十二：近代曲辭四
詩文：月彩浮鸞殿，砧聲隔鳳樓。笙歌臨水檻，紅燭乍迎秋。
---
張仲素·春江曲，三首之三 (六十六首之六)
詩題：春江曲，三首之三
篇目：六十六首之六
朝代：唐
作者：張仲素
卷別：卷七十七：雜曲歌辭十七
詩文：乘曉南湖去，參差疊浪橫。前洲在何處，霧裏雁嚶嚶。
---
張仲素·春江曲，三首之二 (六十六首之五)
詩題：春江曲，三首之二
篇目：六十六首之五
朝代：唐
作者：張仲素
卷別：卷七十七：雜曲歌辭十七
詩文：家寄征江岸，征人幾歲遊。不知潮水信，每日到沙頭。
---
張仲素·春遊曲，三首之一 (六十六首之三十九)
詩題：春遊曲，三首之一
篇目：六十六首之三十九
朝代：唐
作者：張仲素
卷別：卷七十七：雜曲歌辭十七
詩文：煙柳飛輕絮，風榆落小錢。濛濛百花裏，羅綺競鞦韆。
---
張仲素·春遊曲，三首之三 (六十六首之四十一)
詩題：春遊曲，三首之三
篇目：六十六首之四十一
朝代：唐
作者：張仲素
卷別：卷七十七：雜曲歌辭十七
詩文：行樂三春節，林花百和香。當年重意氣，先佔鬥雞場。
---
張仲素·春遊曲，三首之二 (六十六首之四十)
詩題：春遊曲，三首之二
篇目：六十六首之四十
朝代：唐
作者：張仲素
卷別：卷七十七：雜曲歌辭十七
詩文：騁望登香閣，爭高下砌臺。林間踏青去，席上意錢來。
---
張仲素·漢苑行，三首之一 (樂府雜題六，四十一首之二十七)
詩題：漢苑行，三首之一
篇目：樂府雜題六，四十一首之二十七
朝代：唐
作者：張仲素
卷別：卷九十五：新樂府辭六
詩文：二月風光變柳條，九天清樂奏雲韶。蓬萊殿後花如錦，紫閣階前雪未銷。
---
張仲素·漢苑行，三首之三 (樂府雜題六，四十一首之二十九)
詩題：漢苑行，三首之三
篇目：樂府雜題六，四十一首之二十九
朝代：唐
作者：張仲素
卷別：卷九十五：新樂府辭六
詩文：春風淡淡影悠悠，鶯轉高枝燕入樓。千步回廊聞鳳吹，珠簾處處上銀鉤。
---
張仲素·漢苑行，三首之二 (樂府雜題六，四十一首之二十八)
詩題：漢苑行，三首之二
篇目：樂府雜題六，四十一首之二十八
朝代：唐
作者：張仲素
卷別：卷九十五：新樂府辭六
詩文：回雁高翻太液池，新花低發上林枝。年光到處皆堪賞，春色人間總不知。
---
張仲素·聖明樂，三首之一 (七十四首之五十七)
詩題：聖明樂，三首之一
篇目：七十四首之五十七
朝代：唐
作者：張仲素
卷別：卷八十：近代曲辭二
詩題解：《樂苑》曰：「《聖明樂》，開元中太常樂工馬順兒造。又有《大聖明樂》，並商調曲也。」《隋書·樂志》曰：「文帝開皇六年，高昌獻《聖明樂》曲。帝令知音者於館所聽之，歸而肄習。及客方獻，先於前奏之，胡夷皆驚焉。」然則隋已有之矣。
詩文：玉帛殊方至，歌鐘比屋聞。華夷今一貫，同賀聖明君。
---
張仲素·聖明樂，三首之三 (七十四首之五十九)
詩題：聖明樂，三首之三
篇目：七十四首之五十九
朝代：唐
作者：張仲素
卷別：卷八十：近代曲辭二
詩題解：《樂苑》曰：「《聖明樂》，開元中太常樂工馬順兒造。又有《大聖明樂》，並商調曲也。」《隋書·樂志》曰：「文帝開皇六年，高昌獻《聖明樂》曲。帝令知音者於館所聽之，歸而肄習。及客方獻，先於前奏之，胡夷皆驚焉。」然則隋已有之矣。
詩文：九陌祥煙合，千春瑞月明。宮華將苑柳，先發鳳皇城。
---
張仲素·聖明樂，三首之二 (七十四首之五十八)
詩題：聖明樂，三首之二
篇目：七十四首之五十八
朝代：唐
作者：張仲素
卷別：卷八十：近代曲辭二
詩題解：《樂苑》曰：「《聖明樂》，開元中太常樂工馬順兒造。又有《大聖明樂》，並商調曲也。」《隋書·樂志》曰：「文帝開皇六年，高昌獻《聖明樂》曲。帝令知音者於館所聽之，歸而肄習。及客方獻，先於前奏之，胡夷皆驚焉。」然則隋已有之矣。
詩文：海浪恬丹徼，邊塵靖黑山。從今萬里外，不復鎮蕭關。
---
張仲素·行路難，三首之一 (四十二首之四)
詩題：行路難，三首之一
篇目：四十二首之四
朝代：唐
作者：張仲素
卷別：卷七十七：雜曲歌辭十七
詩文：搖漾越江春，相將看白蘋。歸時不覺夜，出浦月隨人。
---
張修之·長門怨 (楚調曲中，五十五首之三十三)
詩題：長門怨
篇目：楚調曲中，五十五首之三十三
朝代：唐
作者：張修之
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：長門落景盡，洞房秋月明。玉階草露積，金屋網塵生。妾妒今應改，君恩昔未平。寄語臨邛客，何時作賦成。
---
張喬·塞上 (樂府雜題三，五十七首之三十四)
詩題：塞上
篇目：樂府雜題三，五十七首之三十四
朝代：唐
作者：張喬
卷別：卷九十二：新樂府辭三
詩文：勒兵遼水邊，風急卷旌旃。絕塞寒無樹，平沙勢蓋天。雪晴回探騎，月落控鳴弦。永定山河誓，南歸改漢年。
---
張子容·春江花月夜，二首之一 (清商曲辭四，四十一首之四)
詩題：春江花月夜，二首之一
篇目：清商曲辭四，四十一首之四
朝代：唐
作者：張子容
卷別：卷四十七：清商曲辭四
詩題解：《唐書·樂志》曰：「《春江花月夜》《玉樹後庭花》《堂堂》並陳後主所作。後主堂與宮中女學士及朝臣相和為詩，太常令何胥又善於文詠，採其尤豔麗者，以為此曲。」
詩文：林花發岸口，氣色動江新。此夜江中月，流光花上春。分明石潭裏，宜照浣紗人。
---
張子容·春江花月夜，二首之二 (清商曲辭四，四十一首之五)
詩題：春江花月夜，二首之二
篇目：清商曲辭四，四十一首之五
朝代：唐
作者：張子容
卷別：卷四十七：清商曲辭四
詩題解：《唐書·樂志》曰：「《春江花月夜》《玉樹後庭花》《堂堂》並陳後主所作。後主堂與宮中女學士及朝臣相和為詩，太常令何胥又善於文詠，採其尤豔麗者，以為此曲。」
詩文：交甫憐瑤佩，仙妃難重期。沈沈綠江晚，惆悵碧雲姿。初逢花上月，言是弄珠時。
---
張嵊·短簫 (四十八首之四十六)
詩題：短簫
篇目：四十八首之四十六
朝代：南朝梁
作者：張嵊
卷別：卷七十四：雜曲歌辭十四
詩文：促柱弦始繁，短簫吹初亮。舞袖拂長席，鍾音由簴颺。已落檐瓦間，復繞梁塵上。時屬清夏陰，恩暉亦非望。
---
張循之·巫山高 (漢鐃歌中，七十一首之十四)
詩題：巫山高
篇目：漢鐃歌中，七十一首之十四
朝代：唐
作者：張循之
卷別：卷十七：鼓吹曲辭二
詩文：巫山高不極，沓沓狀奇新。暗谷疑風雨，幽巖若鬼神。月明三峽曙，潮滿二江春。為問陽臺夕，應知入夢人。
---
張志和·漁父歌，五首之一 (歌辭一，三十八首之十六)
詩題：漁父歌，五首之一
篇目：歌辭一，三十八首之十六
朝代：唐
作者：張志和
卷別：卷八十三：雜歌謠辭一
詩文：西塞山邊白鷺飛，桃花流水鱖魚肥。青箬笠，綠蓑衣，春江細雨不須歸。
---
張志和·漁父歌，五首之三 (歌辭一，三十八首之十八)
詩題：漁父歌，五首之三
篇目：歌辭一，三十八首之十八
朝代：唐
作者：張志和
卷別：卷八十三：雜歌謠辭一
詩文：霅溪灣裏釣漁翁，舴艋為家西復東。江上雪，浦邊風，笑著荷衣不嘆窮。
---
張志和·漁父歌，五首之二 (歌辭一，三十八首之十七)
詩題：漁父歌，五首之二
篇目：歌辭一，三十八首之十七
朝代：唐
作者：張志和
卷別：卷八十三：雜歌謠辭一
詩文：釣臺漁父褐為裘，兩兩三三舴艋舟。能縱棹，慣乘流，長江白浪不曾憂。
---
張志和·漁父歌，五首之五 (歌辭一，三十八首之二十)
詩題：漁父歌，五首之五
篇目：歌辭一，三十八首之二十
朝代：唐
作者：張志和
卷別：卷八十三：雜歌謠辭一
詩文：青草湖中月正圓，巴陵漁父棹歌連。釣車子，掘頭船，樂在風波不用仙。
---
張志和·漁父歌，五首之四 (歌辭一，三十八首之十九)
詩題：漁父歌，五首之四
篇目：歌辭一，三十八首之十九
朝代：唐
作者：張志和
卷別：卷八十三：雜歌謠辭一
詩文：松江蟹舍主人歡，菰飯蓴羹亦共餐。楓葉落，荻花乾，醉宿漁舟不覺寒。
---
張文琮·明君詞 (吟嘆曲，五十九首之四十一)
詩題：明君詞
篇目：吟嘆曲，五十九首之四十一
朝代：唐
作者：張文琮
卷別：卷二十九：相和歌辭四
詩文：戒途飛萬里，回首望三秦。忽見天山雪，還疑上苑春。玉痕垂淚粉【玉痕垂粉淚】，羅袂拂胡塵。為得胡中曲，還悲遠嫁人。
---
張文琮·蜀道難 (瑟調曲五，四十四首之二十)
詩題：蜀道難
篇目：瑟調曲五，四十四首之二十
朝代：唐
作者：張文琮
卷別：卷四十：相和歌辭十五
詩題解：《古今樂錄》曰：「王僧虔《技錄》有《蜀道難行》，今不歌。」《樂府解題》曰：「《蜀道難》備言銅梁玉壘之阻，與《蜀國絃》頗同。」《尚書談錄》曰：「李白作《蜀道難》，以罪嚴武。後陸暢謁韋南康皋於蜀郡，感韋之遇，遂反其詞作《蜀道易》云：『蜀道易，易於履平地。』」按銅梁玉壘在蜀郡西南，今永康是也。非入蜀道，失之遠矣。
詩文：梁山鎮地險，積石阻雲端。深谷下寥廓，層巖上鬱盤。飛梁駕絕嶺，棧道接危巒。攬轡獨長息，方知斯路難。
---
張易之·出塞 (漢橫吹曲一，四十四首之三十九)
詩題：出塞
篇目：漢橫吹曲一，四十四首之三十九
朝代：唐
作者：張易之
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：俠客重恩光，驄馬飾金裝。瞥聞傳羽檄，馳突救邊荒。轉戰磨笄地，橫行戴斗鄉。將軍占太白，小婦怨流黃。騕褭青絲騎，娉婷紅粉妝。一春鶯度曲，八月雁成行。誰堪坐愁思，羅袖拂空床。
---
張昭·觀德舞 (漢宗廟樂舞辭，六首之六)
詩題：觀德舞
篇目：漢宗廟樂舞辭，六首之六
朝代：十國南漢
作者：張昭
卷別：卷十二：郊廟歌辭十二
詩序：高祖室
詩文：高廟明靈再啟圖，金根玉輅幸神都。巢阿丹鳳銜書命，入昴飛星獻寶符。正撫薰弦娛赤子，忽登仙駕泣蒼梧。薦櫻鶴館笳簫咽，酌鬯金楹劍珮趨。星俎雲罍兼魯禮，朱干象箾雜巴渝。氤氳龍麝交青瑣，彷彿錫鑾下蕊珠。薦豆奉觴親玉几，配天合祖耀璿樞。受釐飲酒皇歡洽，仰俟餘靈泰九區。
---
張柬之·大堤曲 (西曲歌中，八十首之五十八)
詩題：大堤曲
篇目：西曲歌中，八十首之五十八
朝代：唐
作者：張柬之
卷別：卷四十八：清商曲辭五
詩題解：《通典》曰：「雍州，襄陽也。《禹貢》荊河州之南境，春秋時楚地，魏武始置襄陽郡，晉兼置荊河州。宋文帝割荊州置雍州，號南雍。魏、晉以來，常為重鎮，齊、梁因之。」
詩文：南國多佳人，莫若大堤女。玉床翠羽帳，寶袜蓮花炬。魂處自目成【魂處在目成】，色授開心許。迢迢不可見，日暮空愁予。
---
張柬之·東飛伯勞歌 (三十三首之十五)
詩題：東飛伯勞歌
篇目：三十三首之十五
朝代：唐
作者：張柬之
卷別：卷六十八：雜曲歌辭八
詩文：青田白鶴丹山鳳，婺女姮娥兩相送。誰家絕世綺帳前，豔粉芳脂映寶鈿。窈窕玉堂褰翠幕，參差繡戶懸珠箔。絕世三五愛紅妝，冶袖長裾蘭麝香。春去花枝俄易改，可嘆年光不相待。
---
張正見·三婦豔詩 (清調曲三，四十八首之三十一)
詩題：三婦豔詩
篇目：清調曲三，四十八首之三十一
朝代：南朝陳
作者：張正見
卷別：卷三十五：相和歌辭十
詩文：大婦織殘絲，中婦妒蛾眉。小婦獨無事，歌罷詠新詩。上客何須起，為待絕纓時。
---
張正見·上之回 (漢鐃歌上，二十二首之十)
詩題：上之回
篇目：漢鐃歌上，二十二首之十
朝代：南朝陳
作者：張正見
卷別：卷十六：鼓吹曲辭一
詩文：林光稱避暑，回中乃吉行。龍媒躡影駃，玉輦御雲輕。風烏繞鳷鵲，彩鷁照昆明。欲知鍾箭遠，遙聽寶雞聲。
---
張正見·公無渡河 (相和六引，十七首之三)
詩題：公無渡河
篇目：相和六引，十七首之三
朝代：南朝陳
作者：張正見
卷別：卷二十六：相和歌辭一
詩文：金堤分錦纜，白馬渡蓮舟。風嚴歌響絕，浪湧榜人愁。棹折桃花水，帆橫竹箭流。何言沉璧處，千載偶陽侯。
---
張正見·前有一樽酒行 (三十三首之二十四)
詩題：前有一樽酒行
篇目：三十三首之二十四
朝代：南朝陳
作者：張正見
卷別：卷六十五：雜曲歌辭五
詩文：前有一樽酒，主人行壽。今日合來，坐者當令，皆富且壽。欲令主人三萬歲，終歲不知老。為吏當高遷，賈市得萬倍。桑蠶當大得，主人宜子孫。
---
張正見·劉生 (漢橫吹曲四，五十三首之四十七)
詩題：劉生
篇目：漢橫吹曲四，五十三首之四十七
朝代：南朝陳
作者：張正見
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：劉生絕名價，豪俠恣遊陪。金門四姓聚，繡轂五侯來。塵飛馬腦勒，酒映硨磲杯。別有追遊夜，秋窗向月開。
---
張正見·君馬黃，二首之一 (漢鐃歌中，七十一首之二十七)
詩題：君馬黃，二首之一
篇目：漢鐃歌中，七十一首之二十七
朝代：南朝陳
作者：張正見
卷別：卷十七：鼓吹曲辭二
詩文：幽并重騎射，征馬正盤桓。風去長嘶遠，冰堅度足寒。出關聊變色，上坂屢停鞍。即今隨御史，非復在樓蘭。
---
張正見·君馬黃，二首之二 (漢鐃歌中，七十一首之二十八)
詩題：君馬黃，二首之二
篇目：漢鐃歌中，七十一首之二十八
朝代：南朝陳
作者：張正見
卷別：卷十七：鼓吹曲辭二
詩文：五色乘馬黃，追風時滅沒。血汗染龍花，胡鞍抱秋月。唯騰渥漥水，不飲長城窟。詎待燕昭王，千金市駿骨。
---
張正見·對酒 (相和曲中，四十六首之四十一)
詩題：對酒
篇目：相和曲中，四十六首之四十一
朝代：南朝陳
作者：張正見
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：當歌對玉酒，匡坐酌金罍，竹葉三清泛，蒲萄百味開。風移蘭氣入，月逐桂香來。獨有劉將阮，忘情寄羽杯。
---
張正見·度關山 (相和曲中，四十六首之七)
詩題：度關山
篇目：相和曲中，四十六首之七
朝代：南朝陳
作者：張正見
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：關山度曉月，劍客遠從征。雲中出迥陣，天外落奇兵。輪摧偃去節，樹倒礙懸旌。沙揚折坂暗，雲積榆溪明。馬倦時銜草，人疲屢看城。寒隴胡笳澀，空林漢鼓鳴。還聽嗚咽水，併切斷腸聲。
---
張正見·從軍行，二首之一 (平調曲三，四十五首之三十八)
詩題：從軍行，二首之一
篇目：平調曲三，四十五首之三十八
朝代：南朝陳
作者：張正見
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：胡兵屯薊北，漢將起山西。故人輕百戰，聊欲定三齊。風前噴畫角，雲上舞飛梯。雁塞秋聲遠，龍沙雲路迷。燕然自可勒，函谷詎須泥？
---
張正見·從軍行，二首之二 (平調曲三，四十五首之三十九)
詩題：從軍行，二首之二
篇目：平調曲三，四十五首之三十九
朝代：南朝陳
作者：張正見
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：將軍定朔邊，刁斗出祁連。高柳橫長塞，榆關接遠天。井泉含陣竭，風火映山然。欲知客心斷，旄旌萬裏懸。
---
張正見·怨詩 (楚調曲上，三十六首之三十四)
詩題：怨詩
篇目：楚調曲上，三十六首之三十四
朝代：南朝陳
作者：張正見
卷別：卷四十一：相和歌辭十六
詩文：新豐妖冶地，遊俠競嬌奢。池臺間羅綺，桃李雜煙霞。蓋影分連騎，衣香合並車。豔粉驚飛蝶，紅妝映落花。舞衫飄冶袖，歌扇掩團紗。玉床珠帳卷，金樓鏡月斜。還疑蕭史鳳，不及季倫家。
---
張正見·應龍篇 (三十三首之十四)
詩題：應龍篇
篇目：三十三首之十四
朝代：南朝陳
作者：張正見
卷別：卷六十四：雜曲歌辭四
詩題解：張正見《應龍篇》，言龍未起時，乃在淵底藏，以諭君子隱居養志，以待時也。《廣雅》曰：「有鱗曰蛟龍，有翼曰應龍，有角曰虯龍，無角曰螭龍。」
詩文：應龍未起時，乃在淵底藏。非雲足不蹈，舉則沖天翔。譬彼野蘭草，幽居常獨香。清風播四遠，萬里望芬芳。隱居可頤志，自見焉得彰。
---
張正見·戰城南 (漢鐃歌上，二十二首之十七)
詩題：戰城南
篇目：漢鐃歌上，二十二首之十七
朝代：南朝陳
作者：張正見
卷別：卷十六：鼓吹曲辭一
詩文：薊北馳胡騎，城南接短兵。雲屯兩陣合，劍聚七星明。旗交無復影，角憤有餘聲。戰罷披軍策，還嗟李少卿。
---
張正見·折楊柳 (漢橫吹曲二，五十九首之四十二)
詩題：折楊柳
篇目：漢橫吹曲二，五十九首之四十二
朝代：南朝陳
作者：張正見
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：楊柳半垂空，裊裊上春中。枝疏董澤箭，葉碎楚臣弓。色映長河水，花飛高樹風。莫言限宮掖，不閉長楊宮。
---
張正見·採桑 (相和曲下，五十三首之二十九)
詩題：採桑
篇目：相和曲下，五十三首之二十九
朝代：南朝陳
作者：張正見
卷別：卷二十八：相和歌辭三
詩文：春樓曙鳥驚，蠶妾候初晴。迎風金珥落，向日玉釵明。徙顧移籠影，攀鉤動釧聲。葉高知手弱，枝軟覺身輕。人多羞借問，年少怯逢迎。恐疑夫婿遠，聊復答專城。
---
張正見·明君詞 (吟嘆曲，五十九首之三十五)
詩題：明君詞
篇目：吟嘆曲，五十九首之三十五
朝代：南朝陳
作者：張正見
卷別：卷二十九：相和歌辭四
詩文：寒樹暗胡塵，霜樓明漢月。淚染上春衣，憂變華年髮。
---
張正見·晨雞高樹鳴 (相和曲下，五十三首之四)
詩題：晨雞高樹鳴
篇目：相和曲下，五十三首之四
朝代：南朝陳
作者：張正見
卷別：卷二十八：相和歌辭三
詩文：晨雞振翮鳴，出迥擅奇聲。蜀郡隨金馬，天津應玉衡。摧冠驗遠石，擊火出連營。爭棲斜揭暮，解翼橫飛度。試飲淮南藥，翻上仙都樹。枝低且候潮，葉淺還承露。承露觸嚴霜，葉淺伺朝陽。不見猜群怯寶劍，勇戰出花場。當損黃金距，誰論白玉璫。豈知長鳴逢晉帝，恃氣遇周王。流名說魯國，分影入陳倉。不復愁符朗，猶能感孟嘗。
---
張正見·有所思 (漢鐃歌中，七十一首之六十二)
詩題：有所思
篇目：漢鐃歌中，七十一首之六十二
朝代：南朝陳
作者：張正見
卷別：卷十七：鼓吹曲辭二
詩文：深閨久離別，積怨轉生愁。徒思裂帛雁，空上望歸樓。看花憶塞草，對月想邊秋。相思日日度，淚臉年年流。
---
張正見·朱鷺 (漢鐃歌上，二十二首之四)
詩題：朱鷺
篇目：漢鐃歌上，二十二首之四
朝代：南朝梁
作者：張正見
卷別：卷十六：鼓吹曲辭一
詩文：金堤有朱鷺，刷羽望滄瀛。周詩振雅曲，漢鼓發奇聲。時將赤雁並，乍逐彩鸞行。別有翻潮處，異色不相驚。
---
張正見·梅花落 (漢橫吹曲四，五十三首之六)
詩題：梅花落
篇目：漢橫吹曲四，五十三首之六
朝代：南朝陳
作者：張正見
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：芳樹映紅野【芳樹映雲野】，發早覺寒侵。落遠香風急，飛多花逕深。周人嘆初摽，魏帝指前林。邊城少灌木，折此自悲吟。
---
張正見·泛舟橫大江 (瑟調曲三，四十首之二十四)
詩題：泛舟橫大江
篇目：瑟調曲三，四十首之二十四
朝代：南朝陳
作者：張正見
卷別：卷三十八：相和歌辭十三
詩題解：魏文帝《飲馬長城窟行》曰「泛舟橫大江」，因以為題也。
詩文：大江修且闊，揚舲度回磯。波中畫鷁湧，帆上錦花飛。舟移曆浦月，棹舉濕春衣。王孫客若遠，詎待送將歸。
---
張正見·洛陽道 (漢橫吹曲三，六十八首之四十)
詩題：洛陽道
篇目：漢橫吹曲三，六十八首之四十
朝代：南朝陳
作者：張正見
卷別：卷二十三：橫吹曲辭三
詩文：曾城啟旦扉，上洛滿春暉。柳影緣溝合，槐花夾路飛。蘇合彈珠罷，黃間負翳歸。紅塵暮不息，相看連騎稀。
---
張正見·煌煌京洛行 (瑟調曲四，三十九首之三十九)
詩題：煌煌京洛行
篇目：瑟調曲四，三十九首之三十九
朝代：南朝陳
作者：張正見
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《煌煌京洛行》，歌文帝園桃一篇。』」《樂府解題》曰：「晉樂奏文帝『夭夭園桃，無子空長』，言虛美者多敗。又有韓信高鳥盡，良弓藏，子房保身全名，蘇秦傾側賣主，陳軫忠而有謀，楚懷不納，郭生古之雅人，燕昭臣之，吳起知小謀大，及魯仲連高士，不受千金等語。若宋鮑照『鳳樓十二重』，梁戴暠『欲知佳麗地』，始則盛稱京洛之美，終言君恩歇薄，有怨曠沉淪之嘆。」
詩文：千門儼西漢，萬戶擅東京。凌雲霞上起，鳷鵲月中生。風塵暮不息，簫管夜恆鳴。唯當賣藥處，不入長安城。
---
張正見·白頭吟 (楚調曲上，三十六首之四)
詩題：白頭吟
篇目：楚調曲上，三十六首之四
朝代：南朝陳
作者：張正見
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：平生懷直道，松桂比真風。語默妍蚩際，沈浮毀譽中。讒新恩易盡，情去寵難終。彈珠金市側，抵玉舂山東。含香老顏駟，執戟異揚雄。惆悵崔亭伯，幽憂馮敬通。王嬙沒故塞，班女棄深宮。春苔封履跡，秋葉奪妝紅。顏如花落槿，鬢似雪飄蓬。此時積長嘆【此時即長嘆】，傷年誰復同。
---
張正見·神仙篇 (三十三首之八)
詩題：神仙篇
篇目：三十三首之八
朝代：南朝陳
作者：張正見
卷別：卷六十四：雜曲歌辭四
詩文：瀛州分渤澥，閬苑隔虹霓。欲識三山路，須尋千仞溪。石梁雲外去，蓬丘霧裏迷。年深毀丹竈，學久棄青泥。葛水留還杖，天衢鳴去雞。六龍驤首起雲閣，萬里一別何寥廓。玄都府內駕青牛，紫蓋山人乘白鶴。潯陽杏花終難朽，武陵桃花未曾落。已見玉女笑投壺，復睹仙童欣六博。同甘玉文棗，俱飲流霞藥。鸞歌鳳舞集天台，金闕銀宮相向開。西王已令青鳥去，東梅還馭赤虯來。魏武還車逢漢女，荊王因夢識陽臺。鳳蓋隨雲聊蔽日，霓裳雜雨復乘雷。神岳吹笙遙謝手，當知福地有神才。
---
張正見·紫騮馬 (漢橫吹曲四，五十三首之十九)
詩題：紫騮馬
篇目：漢橫吹曲四，五十三首之十九
朝代：南朝陳
作者：張正見
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：將軍入大宛，善馬出從戎。影絕乾河上，聲流水窟中。似鹿猶依草，如龍欲向空。須還千萬里，試為一追風。
---
張正見·置酒高殿上 (瑟調曲四，三十九首之十)
詩題：置酒高殿上
篇目：瑟調曲四，三十九首之十
朝代：南朝陳
作者：張正見
卷別：卷三十九：相和歌辭十四
詩文：陳王開甲第，粉壁麗椒塗。高窗侍玉女，飛闥敞金鋪。名香散綺幕，石墨彫金爐。清醪稱玉饋，浮蟻擅蒼梧。鄒、嚴恆接武，申、白日相趨。容與升階玉，差池曳履珠。千金一巧笑，百萬兩鬟姝。趙姬未鼓瑟，齊客罷吹竽。歌喧桃與李，琴挑《鳳將雛》。魏君慚舉白，晉主愧投壺。風雲更代序，人事有榮枯。長卿病消渴，壁立還成都。
---
張正見·臨高臺 (漢鐃歌中，二十八首之十三)
詩題：臨高臺
篇目：漢鐃歌中，二十八首之十三
朝代：南朝陳
作者：張正見
卷別：卷十八：鼓吹曲辭三
詩文：曾臺邇清漢，出迥架重棼。飛棟臨黃鶴，高窗度白雲。風前朱幌色【風前朱幔色】，霞處綺疏分。此中多怨曲，地遠詎能聞。
---
張正見·芳樹 (漢鐃歌中，七十一首之三十九)
詩題：芳樹
篇目：漢鐃歌中，七十一首之三十九
朝代：南朝陳
作者：張正見
卷別：卷十七：鼓吹曲辭二
詩文：奇樹舒春苑，流芳入綺錢。合歡分四照，同心彰萬年。香浮佳氣裏，葉映彩雲前。欲識揚雄賦，金玉滿甘泉。
---
張正見·豔歌行 (相和曲下，五十三首之三十七)
詩題：豔歌行
篇目：相和曲下，五十三首之三十七
朝代：南朝陳
作者：張正見
卷別：卷二十八：相和歌辭三
詩文：城隅上朝日，斜暉照杏梁。併卷茱萸帳，爭移翡翠床。縈鬟聊向牖，拂鏡且調妝。裁金作小靨，散麝起微黃。二八秦樓婦，三十侍中郎。執戟超丹地，豐貂入建章。未安文史閣，獨結少年場。彎弧貫葉影，學劍動星芒。翠蓋飛城曲，金鞍橫道傍。調鷹向新市，彈雀往睢陽。行行稍有極，暮暮歸蘭房。前瞻富羅綺，左顧足鴛鴦。蓮舒千葉氣，燈吐百枝光。滿酌胡姬酒，多燒荀令香。不學幽閨妾，生離怨採桑。
---
張正見·輕薄篇 (三十一首之三)
詩題：輕薄篇
篇目：三十一首之三
朝代：南朝陳
作者：張正見
卷別：卷六十七：雜曲歌辭七
詩題解：《樂府解題》曰：「《輕薄篇》，言乘肥馬、衣輕裘，馳逐經過為樂，與《少年行》同意。何遜云『城東美少年』，張正見云『洛陽美少年』是也。」
詩文：洛陽美年少，朝日正開霞。細蹀連錢馬，傍趨苜蓿花。揚鞭還卻望，春色滿東家。井桃映水落，門柳雜風斜。綿蠻弄青綺，蛺蝶遶承華。欲往飛廉館，遙駐季倫車。石榴傳瑪瑙，蘭肴奠象牙。聊持自娛樂，未是鬥豪奢。莫嫌龍馭晚，扶桑復浴鴉。
---
張正見·釣竿篇 (漢鐃歌中，二十八首之二十六)
詩題：釣竿篇
篇目：漢鐃歌中，二十八首之二十六
朝代：南朝陳
作者：張正見
卷別：卷十八：鼓吹曲辭三
詩文：結宇長江側，垂釣廣川潯。竹竿橫翡翠，桂髓擲黃金。人來水鳥沒，楫渡岸花沈。蓮搖見魚近，綸盡覺潭深。渭水終須卜，滄浪徒自吟。空嗟芳餌下，獨見有貪心。
---
張正見·銅雀臺 (平調曲二，四十五首之一)
詩題：銅雀臺
篇目：平調曲二，四十五首之一
朝代：南朝陳
作者：張正見
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：淒涼銅雀晚，搖落墓田通。雲慘當歌日，松吟欲舞風。人疏瑤席冷，曲罷繐帷空。可惜年將淚，俱盡望陵中。
---
張正見·長安有狹斜行 (清調曲三，四十八首之十一)
詩題：長安有狹斜行
篇目：清調曲三，四十八首之十一
朝代：南朝陳
作者：張正見
卷別：卷三十五：相和歌辭十
詩文：少年重遊俠，長安有狹斜。路窄時容馬，枝高易度車。簷高同落照，巷小共飛花。相溝夾繡轂，借問是誰家？
---
張正見·門有車馬客行 (瑟調曲五，四十四首之三)
詩題：門有車馬客行
篇目：瑟調曲五，四十四首之三
朝代：南朝陳
作者：張正見
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《門有車馬客行》歌東阿王置酒一篇。』」《樂府解題》曰：「曹植等《門有車馬客行》皆言問訊其客，或得故舊鄉里，或駕自京師，備敘市朝遷謝，親友凋喪之意也。」按曹植又有《門有萬里客》，亦與此同。
詩文：飛觀霞光啟，重門平旦開。北闕高輶過，東方連騎來。紅塵揚翠轂，赭汗染龍媒。桃花夾逕聚，流水傍池回。捎鞭聊靜電，接軫暫停雷。非關萬里客，自有六奇才。琴和朝雉操，酒泛夜光杯。舞袖飄金谷，歌聲遶鳳臺。良時不可再，騶馭鬱相催。安知太行道，失路車輪摧。
---
張正見·關山月 (漢橫吹曲三，六十八首之七)
詩題：關山月
篇目：漢橫吹曲三，六十八首之七
朝代：南朝陳
作者：張正見
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：巖間度月華，流彩映山斜。暈逐連城璧，輪隨出塞車。唐蓂遙合影，秦桂遠分花。欲驗盈虛理，方知道路賒。
---
張正見·隴頭水，二首之一 (漢橫吹曲一，四十四首之十三)
詩題：隴頭水，二首之一
篇目：漢橫吹曲一，四十四首之十三
朝代：南朝陳
作者：張正見
卷別：卷二十一：橫吹曲辭一
詩文：隴頭鳴四注，征人逐貳師。羌笛含流咽，胡笳雜水悲。湍高飛轉駃，澗淺蕩還遲。前旌去不見，上路杳無期。
---
張正見·隴頭水，二首之二 (漢橫吹曲一，四十四首之十四)
詩題：隴頭水，二首之二
篇目：漢橫吹曲一，四十四首之十四
朝代：南朝陳
作者：張正見
卷別：卷二十一：橫吹曲辭一
詩文：隴頭流水急，流急行難渡。遠入隗囂營，傍侵酒泉路。心交賜寶刀，小婦成紈袴。欲知別家久，戎衣今已故。
---
張正見·雉子斑 (漢鐃歌中，二十八首之三)
詩題：雉子斑
篇目：漢鐃歌中，二十八首之三
朝代：南朝梁
作者：張正見
卷別：卷十八：鼓吹曲辭三
詩文：陳倉雉未飛，斂翮依芳甸。朱冠色尚淺，錦臆毛初變。雊麥且專場，排花聊勇戰。唯當渡弱水，不怯如皋箭。
---
張正見·雨雪曲 (漢橫吹曲四，五十三首之三十九)
詩題：雨雪曲
篇目：漢橫吹曲四，五十三首之三十九
朝代：南朝陳
作者：張正見
卷別：卷二十四：橫吹曲辭四
詩文：胡關辛苦地，雲路遠漫漫。含冰踏馬足，雜雨凍旗竿。沙漠飛恆暗，天山積轉寒。無因辭日逐，團扇掩齊紈。
---
張正見·飲馬長城窟行 (瑟調曲三，四十首之八)
詩題：飲馬長城窟行
篇目：瑟調曲三，四十首之八
朝代：南朝陳
作者：張正見
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：秋草朔風驚，飲馬出長城。群驚還怯飲，地險更宜行。傷冰斂凍足，畏冷急寒聲。無因度吳坂，方復入羌城。
---
張氏琰·銅雀臺 (平調曲二，四十五首之九)
詩題：銅雀臺
篇目：平調曲二，四十五首之九
朝代：唐
作者：張氏琰
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：君王冥寞不可見，銅雀歌舞空徘徊。西陵嘖嘖悲宿鳥，空殿沈沈閉青苔。青苔無人跡，紅粉空相哀。
---
張汯·怨詩 (楚調曲中，五十五首之三)
詩題：怨詩
篇目：楚調曲中，五十五首之三
朝代：唐
作者：張汯
卷別：卷四十二：相和歌辭十七
詩文：去年離別雁初歸，今夜裁縫螢已飛。征客去來音信斷，不知何處寄寒衣。
---
張潮·長干行 (四十四首之四十三)
詩題：長干行
篇目：四十四首之四十三
朝代：唐
作者：張潮
卷別：卷七十二：雜曲歌辭十二
詩文：婿貧如珠玉，婿富如埃塵。貧時不忘舊，富貴多寵新。妾本富家女，與君為偶匹。惠好一何深，中門不曾出。妾有繡衣裳，葳蕤金鏤光。念君貧且賤，易此從遠方。遠方三千里，發去悔不已。日暮情更來，空望去時水。孟夏麥始秀，江上多南風。商賈歸欲盡，君今尚巴東。巴東有巫山，窈窕神女顏。常恐遊此山，果然不知還。
---
張烜·婕妤怨 (楚調曲下，四十一首之十六)
詩題：婕妤怨
篇目：楚調曲下，四十一首之十六
朝代：唐
作者：張烜
卷別：卷四十三：相和歌辭十八
詩文：賤妾裁紈扇，初搖明月姿。君王看舞席。坐起秋風時。玉樹清御路，金陳翳垂絲。昭陽無分理，愁寂任前期。
---
張熾·歸去來引 (三十三首之三)
詩題：歸去來引
篇目：三十三首之三
朝代：唐
作者：張熾
卷別：卷六十八：雜曲歌辭八
詩題解：《晉書》曰：「陶潛素簡貴，不私事上官。義熙初為彭澤令。郡遣督郵至縣，吏曰：『應束帶見之。』潛嘆曰：『吾不能為五斗米折腰，拳拳事鄉里小兒。』即日解印綬去。乃賦《歸去來》。其辭曰：『歸去來兮，田園將蕪胡不歸。』言人生幾時，不願富貴，樂天知命，故去之無疑也。」
詩文：歸去來，歸期不可違。相見故明月，浮雲共我歸。
---
張率·對酒 (相和曲中，四十六首之四十)
詩題：對酒
篇目：相和曲中，四十六首之四十
朝代：南朝梁
作者：張率
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：對酒誠可樂，此酒復芳醇。如華良可貴，似乳更甘珍。何當留上客，為寄掌中人。金樽清復滿，玉椀亟來親。誰能共遲暮，對酒惜芳辰【對酒惜芳晨】。君歌尚未罷，卻坐避梁塵。
---
張率·日出東南隅行 (相和曲下，五十三首之四十四)
詩題：日出東南隅行
篇目：相和曲下，五十三首之四十四
朝代：南朝梁
作者：張率
卷別：卷二十八：相和歌辭三
詩文：朝日照屋梁，夕月懸洞房。專遽自稱豔，獨■伊覽光。雖資自然色，誰能棄薄妝。施著見朱粉，點畫示赬黃。含貝開丹吻，如羽發青陽。金碧既簪珥，綺縠復衣裳。方領備蟲彩，曲裙雜鴛鴦。手操獨繭緒，唇凝脂燥黃。
---
張率·楚王吟 (吟嘆曲，五十九首之四十七)
詩題：楚王吟
篇目：吟嘆曲，五十九首之四十七
朝代：南朝梁
作者：張率
卷別：卷二十九：相和歌辭四
詩文：章臺迎夏日，夢遠感春條。風生竹籟響，雲垂草綠饒。相看重束素，唯欣爭細腰。不惜同從理，但使一聞韶。
---
張率·清涼 (四十八首之四十八)
詩題：清涼
篇目：四十八首之四十八
朝代：南朝梁
作者：張率
卷別：卷七十四：雜曲歌辭十四
詩文：登臺待初景，帳殿藹餘晨。羅帷夕風濟，清氣尚波人。長簟涼可迎，平莞溫未親。幸願同枕席，為君橫自陳。
---
張率·滄海雀 (三十三首之三十二)
詩題：滄海雀
篇目：三十三首之三十二
朝代：南朝梁
作者：張率
卷別：卷六十八：雜曲歌辭八
詩文：大雀與黃口，來自滄海區。清晨啄原粒，日夕依野株。唯憂鷙鳥擊，長懷沸鼎虞。況復隨時起，翻飛不可初。寄言挾彈子，莫賤隨侯珠。
---
張率·玄雲 (漢鐃歌中，二十八首之二十)
詩題：玄雲
篇目：漢鐃歌中，二十八首之二十
朝代：南朝梁
作者：張率
卷別：卷十八：鼓吹曲辭三
詩文：壞陣壓峨壟，遮窗暗思扉。映日斜生海，跨樹似鵬飛。夢山妾已去，落靨何由歸。
---
張率·白紵歌，九首之一 (白紵舞辭，二十九首之十)
詩題：白紵歌，九首之一
篇目：白紵舞辭，二十九首之十
朝代：南朝梁
作者：張率
卷別：卷五十五：舞曲歌辭四
詩文：歌兒流唱聲欲清，舞女趁節體自輕。歌舞並妙會人情，依弦度曲婉盈盈，揚蛾為態誰目成。
---
張率·白紵歌，九首之七 (白紵舞辭，二十九首之十六)
詩題：白紵歌，九首之七
篇目：白紵舞辭，二十九首之十六
朝代：南朝梁
作者：張率
卷別：卷五十五：舞曲歌辭四
詩文：列坐華筵紛羽爵，清曲未終月將落。歌舞及時酒常酌，無令朝露坐銷鑠。
---
張率·白紵歌，九首之三 (白紵舞辭，二十九首之十二)
詩題：白紵歌，九首之三
篇目：白紵舞辭，二十九首之十二
朝代：南朝梁
作者：張率
卷別：卷五十五：舞曲歌辭四
詩文：日暮搴門望所思，風吹庭樹月入帷。涼陰既滿草蟲悲，誰能離別長夜時。流嘆不寢淚如絲，與君之別終何知。
---
張率·白紵歌，九首之九 (白紵舞辭，二十九首之十八)
詩題：白紵歌，九首之九
篇目：白紵舞辭，二十九首之十八
朝代：南朝梁
作者：張率
卷別：卷五十五：舞曲歌辭四
詩文：遙夜忘寐起長嘆，但望雲中雙飛翰。明月入牖風吹幔，終夜悠悠坐申旦。誰能知我心中亂，終然有懷歲方晏。
---
張率·白紵歌，九首之二 (白紵舞辭，二十九首之十一)
詩題：白紵歌，九首之二
篇目：白紵舞辭，二十九首之十一
朝代：南朝梁
作者：張率
卷別：卷五十五：舞曲歌辭四
詩文：妙聲屢唱輕體飛，流津染面散芳菲。俱動齊息不相違，令彼嘉客澹忘歸，時久玩夜明星稀。
---
張率·白紵歌，九首之五 (白紵舞辭，二十九首之十四)
詩題：白紵歌，九首之五
篇目：白紵舞辭，二十九首之十四
朝代：南朝梁
作者：張率
卷別：卷五十五：舞曲歌辭四
詩文：遙夜方遠時既寒，秋風蕭瑟白露團。佳期不待歲欲闌，念此遲暮獨無歡，鳴弦流管增長嘆。
---
張率·白紵歌，九首之八 (白紵舞辭，二十九首之十七)
詩題：白紵歌，九首之八
篇目：白紵舞辭，二十九首之十七
朝代：南朝梁
作者：張率
卷別：卷五十五：舞曲歌辭四
詩文：愁來夜遲猶嘆息【愁多夜遲猶嘆息】，撫枕思君終反仄。金翠釵環稍不飾，霧縠流黃不能織。但坐空閨思何極，欲以短書寄飛翼。
---
張率·白紵歌，九首之六 (白紵舞辭，二十九首之十五)
詩題：白紵歌，九首之六
篇目：白紵舞辭，二十九首之十五
朝代：南朝梁
作者：張率
卷別：卷五十五：舞曲歌辭四
詩文：夜寒湛湛夜未央，華燈空爛月懸光。從風衣起發芬香，為君起舞幸不忘。
---
張率·白紵歌，九首之四 (白紵舞辭，二十九首之十三)
詩題：白紵歌，九首之四
篇目：白紵舞辭，二十九首之十三
朝代：南朝梁
作者：張率
卷別：卷五十五：舞曲歌辭四
詩文：秋風蕭條露垂葉【秋風鳴條露垂葉】，空閨光盡坐愁妾。獨向長夜淚承睫，山高水深路難涉，望君光景何時接。
---
張率·相逢行 (清調曲二，二十八首之十八)
詩題：相逢行
篇目：清調曲二，二十八首之十八
朝代：南朝梁
作者：張率
卷別：卷三十四：相和歌辭九
詩題解：一曰《相逢狹路間行》，亦曰《長安有狹斜行》。《樂府解題》曰：「古詞文意與《雞鳴曲》同。晉陸機《長安狹斜行》云：『伊、洛有歧路，歧路交朱輪。』則言世路險狹邪僻，正直之士無所措手足矣。」唐李賀有《難忘曲》，亦出於此。
詩文：相逢夕陰街，獨趨尚冠里。高門既如一，甲第復相似。憑軾日欲昏，何處訪公子？公子之所在，所在良易知。青樓出上路，漸臺臨曲池。堂上撫流徽，雷樽朝夕施。橘柚分華實，朱火燎金枝。兄弟兩三人，冠珮紛陸離【冠佩紛陸離】。朝從禁中出，車騎並驅馳。金鞍馬腦勒，聚觀路傍兒。入門一顧望，鳧鵠有雄雌。雄雌各數千，相鳴戲羽儀。並在東西立，群次何離離。大婦刺方領，中婦抱嬰兒。小婦尚嬌稚，端坐吹參差。丈人無遽起，神鳳且來儀。
---
張率·短歌行 (平調曲一，三十七首之二十)
詩題：短歌行
篇目：平調曲一，三十七首之二十
朝代：南朝梁
作者：張率
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：君子有酒，小人鼓缶。乃布長筵，式宴親友。盛壯不留，容華易朽。如彼槁葉，有似過牖。往日莫淹，來期無久。秋風悴林，寒蟬鳴柳。悲自別深，歡由會厚。豈云不樂，與子同壽。我酒既盈，我肴伊阜。短歌是唱，孰知身後。
---
張率·走馬引 (四十七首之三十三)
詩題：走馬引
篇目：四十七首之三十三
朝代：南朝梁
作者：張率
卷別：卷五十八：琴曲歌辭二
詩題解：一曰《天馬引》。崔豹《古今注》曰：「《走馬引》，樗里牧恭所作也。為父報怨，殺人而亡，匿於山之下。有天馬夜降，圍其室而鳴，覺聞其聲，以為追吏，奔而亡去。明旦視之，乃天馬跡也。因惕然大悟曰：『豈吾所處之將危乎？』遂荷糧而逃，入於沂澤中，援琴而鼓之，為天馬之聲，故曰《走馬引》也。」
詩文：良馬龍為友，玉珂金作羈。馳騖宛與洛【相去宛與洛】，半驟復半馳。倏忽而千里，光景不及移。九方惜未見，薛公寧所知。斂轡且歸去，吾畏路傍兒。
---
張率·遠期 (漢鐃歌中，二十八首之十八)
詩題：遠期
篇目：漢鐃歌中，二十八首之十八
朝代：南朝梁
作者：張率
卷別：卷十八：鼓吹曲辭三
詩文：遠期終不歸，節物坐將變【節物坐遷變】。白露愴單衫，秋風息團扇。誰能久離別，他鄉且異縣。浮雲蔽重山，相望何時見。寄言遠期者，空閨淚如霰。
---
張率·長相思，二首之一 (五十二首之二十九)
詩題：長相思，二首之一
篇目：五十二首之二十九
朝代：南朝梁
作者：張率
卷別：卷六十九：雜曲歌辭九
詩文：長相思，久離別，美人之遠如雨絕。獨延佇，心中結。望雲雲去遠，望鳥鳥飛滅。空望終若斯，珠淚不能雪。
---
張率·長相思，二首之二 (五十二首之三十)
詩題：長相思，二首之二
篇目：五十二首之三十
朝代：南朝梁
作者：張率
卷別：卷六十九：雜曲歌辭九
詩文：長相思，久別離。所思何在苦天垂，鬱陶相望不得知。玉階月夕映羅帷，羅帷風夜吹。長思不能寢，坐望天河移。
---
張碧·野田行 (樂府雜題五，三十六首之三十四)
詩題：野田行
篇目：樂府雜題五，三十六首之三十四
朝代：唐
作者：張碧
卷別：卷九十四：新樂府辭五
詩文：風昏晝色飛斜雨，冤骨千堆髑髏語。八紘牢落人物悲，是個田園荒廢主。悲嗟自古爭天下，幾度乾坤復如此。秦皇矻矻築長城，漢祖區區白蛇死。野田之骨兮又成塵，樓閣風煙兮還復新。願得華山之下長歸馬，野田無復堆冤者。
---
張祜·上巳樂 (七十四首之八)
詩題：上巳樂
篇目：七十四首之八
朝代：唐
作者：張祜
卷別：卷八十：近代曲辭二
詩文：猩猩血綵繫頭標，天上齊聲舉畫橈。卻是內人爭意切，六宮羅袖一時招。
---
張祜·出關 (漢橫吹曲一，四十四首之二十八)
詩題：出關
篇目：漢橫吹曲一，四十四首之二十八
朝代：唐
作者：張祜
卷別：卷二十一：橫吹曲辭一
詩文：都城連百二，雄險此回環，地勢遙尊岳，河流側讓關。秦皇曾虎視，漢祖亦龍顏。何事梟兇輩，干戈自不閒。
---
張祜·千秋樂 (七十四首之六十五)
詩題：千秋樂
篇目：七十四首之六十五
朝代：唐
作者：張祜
卷別：卷八十：近代曲辭二
詩題解：《唐書》曰：「開元十七年八月癸亥，玄宗以降誕日，讌百僚於花萼樓下。百僚表請以每年八月五日為千秋節，王公已下獻鏡及承露囊，天下請咸令讌樂，仍著于令，從之。」《千秋樂》蓋起於此。
詩文：八月平時花萼樓，萬方同樂奏千秋。傾城人看長竿出，一伎初成趙解愁。
---
張祜·司馬相如琴歌 (四十四首之三十七)
詩題：司馬相如琴歌
篇目：四十四首之三十七
朝代：唐
作者：張祜
卷別：卷六十：琴曲歌辭四
詩文：鳳兮鳳兮非無凰，山重水闊不可量。梧桐結陰在朝陽，濯羽弱水鳴高翔。
---
張祜·團扇郎 (吳聲歌曲二，一百一十二首之七十一)
詩題：團扇郎
篇目：吳聲歌曲二，一百一十二首之七十一
朝代：唐
作者：張祜
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：白團扇，今來此去捐。願得入郎手，團圓郎眼前。
---
張祜·塞上曲 (樂府雜題三，五十七首之二十)
詩題：塞上曲
篇目：樂府雜題三，五十七首之二十
朝代：唐
作者：張祜
卷別：卷九十二：新樂府辭三
詩文：邊風卷地時，日暮帳初移。磧迥三通角，山寒一點旗。連收搨索馬，引滿射鵰兒。莫道勳功細，將軍昔戍師。
---
張祜·塞下曲，二首之一 (樂府雜題四，六十首之四十一)
詩題：塞下曲，二首之一
篇目：樂府雜題四，六十首之四十一
朝代：唐
作者：張祜
卷別：卷九十三：新樂府辭四
詩文：二十逐嫖姚，分兵遠戍遼。雪迷經塞夜，冰壯渡河朝。促放鵰難下，生騎馬未調。小儒何足問，看取劍橫腰。
---
張祜·塞下曲，二首之二 (樂府雜題四，六十首之四十二)
詩題：塞下曲，二首之二
篇目：樂府雜題四，六十首之四十二
朝代：唐
作者：張祜
卷別：卷九十三：新樂府辭四
詩文：萬里配長陘，連年慣野營。入群來揀馬，拋伴去擒生。箭插鵰翎闊，弓盤鵲角輕。間看行遠近，西去受降城。
---
張祜·大酺樂，二首之一 (七十四首之六十三)
詩題：大酺樂，二首之一
篇目：七十四首之六十三
朝代：唐
作者：張祜
卷別：卷八十：近代曲辭二
詩題解：《樂苑》曰：「《大酺樂》，商調曲，唐張文收造。」
詩文：車駕東來值太平，大酺三日洛陽城。小兒一伎竿頭絕，天下傳呼萬歲聲。
---
張祜·大酺樂，二首之二 (七十四首之六十四)
詩題：大酺樂，二首之二
篇目：七十四首之六十四
朝代：唐
作者：張祜
卷別：卷八十：近代曲辭二
詩題解：《樂苑》曰：「《大酺樂》，商調曲，唐張文收造。」
詩文：紫陌酺歸日欲斜，紅塵開路薛王家。雙鬟前說樓前鼓，兩伎爭輪好結花。
---
張祜·少年樂 (六十三首之十五)
詩題：少年樂
篇目：六十三首之十五
朝代：唐
作者：張祜
卷別：卷六十六：雜曲歌辭六
詩文：二十便封侯，名居第一流。綠鬟深小院，清管下高樓。醉把金船擲，閒敲玉鐙遊。帶盤紅鼹鼠，袍砑紫犀牛。錦袋歸調箭，羅鞋起撥毬。眼前長貴盛，那信世間愁。
---
張祜·少年行 (六十三首之三十九)
詩題：少年行
篇目：六十三首之三十九
朝代：唐
作者：張祜
卷別：卷六十六：雜曲歌辭六
詩文：少年足風情，垂鞭賣眼行。帶金師子小，裘錦騏驎獰。選匠裝金鐙，推錢買鈿箏。李陵雖效死，時論得虛名。
---
張祜·從軍行 (平調曲四，五十八首之三十三)
詩題：從軍行
篇目：平調曲四，五十八首之三十三
朝代：唐
作者：張祜
卷別：卷三十三：相和歌辭八
詩文：少年金紫就光輝，直指邊城虎翼飛。一卷旌收千騎虜【一卷施收千騎虜】，萬全身出百重圍。黃雲斷塞尋鷹去，白草連天射雁歸。白首漢廷刀筆吏，丈夫功業本相依。
---
張祜·思歸引 (四十七首之三)
詩題：思歸引
篇目：四十七首之三
朝代：唐
作者：張祜
卷別：卷五十八：琴曲歌辭二
詩題解：一曰《離拘操》。《琴操》曰：「衛有賢女，邵王聞其賢而請聘之，未至而王薨。太子曰：『吾聞齊桓公得衛姬而霸，今衛女賢，欲留之。』大夫曰：『不可。若賢必不我聽，若聽必不賢，不可取也。』太子遂留之，果不聽。拘於深宮，思歸不得，遂援琴而作歌，曲終，縊而死。」晉石崇《思歸引序》曰：「崇少有大志，晚節更樂放逸。因覽樂篇有《思歸引》，古曲有弦無歌，乃作樂辭。」但思歸河陽別業，與琴操異也。《樂府解題》曰：「若梁劉孝威『胡地憑良馬』，備言思歸之狀而已。」按謝希逸《琴論》曰：「箕子作《離拘操》。」不言衛女作，未知孰是。
詩文：重重作閨清旦鐍，兩耳深聲長不徹。深宮坐愁百年身，一片玉中生憤血。焦桐罷彈絲自絕，漠漠暗魂愁夜月。故鄉不歸誰共穴，石上作蒲蒲九節。
---
張祜·愛妾換馬，二首之一 (二十六首之二十五)
詩題：愛妾換馬，二首之一
篇目：二十六首之二十五
朝代：唐
作者：張祜
卷別：卷七十三：雜曲歌辭十三
詩題解：《樂府解題》曰：「《愛妾換馬》，舊說淮南王所作，疑淮南王即劉安也。」古辭今不傳。
詩文：一面妖桃千里蹄，嬌姿駿骨價應齊。乍牽玉勒辭金棧，催整花鈿出繡閨。去日豈無沾袂泣，歸時還有頓銜嘶。嬋娟躞蹀春風裏，揮手搖鞭楊柳堤。
---
張祜·愛妾換馬，二首之二 (二十六首之二十六)
詩題：愛妾換馬，二首之二
篇目：二十六首之二十六
朝代：唐
作者：張祜
卷別：卷七十三：雜曲歌辭十三
詩題解：《樂府解題》曰：「《愛妾換馬》，舊說淮南王所作，疑淮南王即劉安也。」古辭今不傳。
詩文：綺閣香銷華廄空，忍將行雨換追風。休憐柳葉雙眉翠，卻愛桃花兩耳紅。侍宴永辭春色裏，趁朝休立漏聲中。恩勞未盡情先盡，暗泣嘶風兩意同。
---
張祜·折楊柳 (漢橫吹曲二，五十九首之五十二)
詩題：折楊柳
篇目：漢橫吹曲二，五十九首之五十二
朝代：唐
作者：張祜
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：紅粉青樓曙，垂楊仲月春。懷君重攀折，非妾妒腰身。舞帶縈絲斷，嬌蛾向葉嚬。橫吹凡幾曲，獨自最愁人。
---
張祜·拔蒲歌 (西曲歌下，一百七首之六十四)
詩題：拔蒲歌
篇目：西曲歌下，一百七首之六十四
朝代：唐
作者：張祜
卷別：卷四十九：清商曲辭六
詩題解：《古今樂錄》曰：「《拔蒲》，倚歌也。」
詩文：拔蒲來，領郎鏡湖邊。郎心在何處，莫趁新蓮去。拔得無心蒲，問郎看好無。
---
張祜·捉搦歌 (梁鼓角橫吹曲，十一首之四)
詩題：捉搦歌
篇目：梁鼓角橫吹曲，十一首之四
朝代：唐
作者：張祜
卷別：卷二十五：橫吹曲辭五
詩文：門上關，牆上棘。窗中女子聲唧唧。洛陽大道徒自直，女子心在婆舍側。嗚嗚籠鳥觸四隅，養男男娶婦，養女女嫁夫。阿婆六十翁七十，不知女子長日泣。從他嫁去無悒悒。
---
張祜·春鶯囀 (七十四首之六十九)
詩題：春鶯囀
篇目：七十四首之六十九
朝代：唐
作者：張祜
卷別：卷八十：近代曲辭二
詩題解：《樂苑》曰：「《大春鶯囀》，唐虞世南及蔡亮作。又有《小春鶯囀》，並商調曲也。」《教坊記》曰：「高宗曉聲律，聞風葉鳥聲，皆蹈以應節。嘗晨坐，聞鶯聲，命樂工白明達寫之為《春鶯囀》，後亦為舞曲。」二說不同，未知孰是。
詩文：興慶池南柳未開，太真先把一枝梅。內人已唱《春鶯囀》，花下傞傞軟舞來。
---
張祜·昭君怨，二首之一 (八首之五)
詩題：昭君怨，二首之一
篇目：八首之五
朝代：唐
作者：張祜
卷別：卷五十九：琴曲歌詞三
詩題解：《樂府解題》曰：「王嬙，字昭君。《琴操》載：昭君，齊國王穰女。端正閒麗，未嘗窺門戶。穰以其有異於人，求之者皆不與。年十七，獻之元帝。元帝以地遠不之幸，以備後宮。積五六年，帝每遊後宮，常怨不出。後單于遣使朝貢，帝宴之，盡召後宮。昭君盛飾而至，帝問欲以一女賜單于，能者往。昭君乃越席請行。時單于使在旁，驚恨不及。昭君至匈奴，單于大悅，以為漢與我厚，縱酒作樂。遣使報漢，白璧一隻，騵馬十匹，胡地珍寶之物。昭君恨帝始不見遇，乃作怨思之歌。單于死，子世達立，昭君謂之曰：『為胡者妻母，為秦者更娶。』世達曰：『欲作胡禮。』昭君乃吞藥而死。」按《漢書·匈奴傳》曰：「竟寧中，呼韓邪來朝，漢歸王昭君，號寧胡閼氏。呼韓邪死，子雕陶莫皋立，為復株累若鞮單于，復妻昭君。」不言飲藥而死。
詩文：萬里邊城遠，千山行路難。舉頭唯見月，何處是長安？
---
張祜·昭君怨，二首之二 (八首之六)
詩題：昭君怨，二首之二
篇目：八首之六
朝代：唐
作者：張祜
卷別：卷五十九：琴曲歌詞三
詩題解：《樂府解題》曰：「王嬙，字昭君。《琴操》載：昭君，齊國王穰女。端正閒麗，未嘗窺門戶。穰以其有異於人，求之者皆不與。年十七，獻之元帝。元帝以地遠不之幸，以備後宮。積五六年，帝每遊後宮，常怨不出。後單于遣使朝貢，帝宴之，盡召後宮。昭君盛飾而至，帝問欲以一女賜單于，能者往。昭君乃越席請行。時單于使在旁，驚恨不及。昭君至匈奴，單于大悅，以為漢與我厚，縱酒作樂。遣使報漢，白璧一隻，騵馬十匹，胡地珍寶之物。昭君恨帝始不見遇，乃作怨思之歌。單于死，子世達立，昭君謂之曰：『為胡者妻母，為秦者更娶。』世達曰：『欲作胡禮。』昭君乃吞藥而死。」按《漢書·匈奴傳》曰：「竟寧中，呼韓邪來朝，漢歸王昭君，號寧胡閼氏。呼韓邪死，子雕陶莫皋立，為復株累若鞮單于，復妻昭君。」不言飲藥而死。
詩文：漢庭無大議，戎虜幾先和。莫羨傾城色，昭君恨最多。
---
張祜·李夫人歌 (歌辭二，四十七首之二十六)
詩題：李夫人歌
篇目：歌辭二，四十七首之二十六
朝代：唐
作者：張祜
卷別：卷八十四：雜歌謠辭二
詩題解：《漢書·外戚傳》曰：「孝武李夫人，本以倡進。初，武帝愛其兄延年。平陽主因言，延年有女弟，帝乃召見之，實妙麗善舞，由是得幸。夫人少而早卒，帝思今不已。方士齊人少翁言能致其神，乃夜張燈燭，設帷帳，陳酒肉。而令帝居他帳，遙望見好女如李夫人之貌，還幄坐而步。又不得就視，帝愈益相思悲感，為作詩，令樂府諸音家弦歌之。」
詩文：延年不語望三星，莫說夫人上涕零。急奈世間惆悵在，甘泉宮夜看圖形。
---
張祜·楊柳枝，二首之一 (一百一首之六十四)
詩題：楊柳枝，二首之一
篇目：一百一首之六十四
朝代：唐
作者：張祜
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：莫折宮前楊柳枝，玄宗曾向笛中吹。傷心日暮煙霞起，無限春愁生翠眉。
---
張祜·楊柳枝，二首之二 (一百一首之六十五)
詩題：楊柳枝，二首之二
篇目：一百一首之六十五
朝代：唐
作者：張祜
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：凝碧池邊斂翠眉，景陽樓下綰清絲。那勝妃子朝元閣，玉手和煙弄一枝。
---
張祜·樹中草 (六十六首之二十七)
詩題：樹中草
篇目：六十六首之二十七
朝代：唐
作者：張祜
卷別：卷七十七：雜曲歌辭十七
詩文：青青樹中草，託根非不危。草生樹卻死，榮枯君可知。
---
張祜·烏夜啼 (西曲歌上，二十六首之二十六)
詩題：烏夜啼
篇目：西曲歌上，二十六首之二十六
朝代：唐
作者：張祜
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：忽忽南飛返，危弦共怨悽。暗霜移樹宿，殘夜遶枝啼。咽絕聲重敘，愔淫思乍迷。不妨還報喜，誤使玉顏低。
---
張祜·熱戲樂 (七十四首之六十八)
詩題：熱戲樂
篇目：七十四首之六十八
朝代：唐
作者：張祜
卷別：卷八十：近代曲辭二
詩題解：《教坊記》曰：「玄宗在藩邸，有散樂一部。及即位，且羈縻之。嘗於九曲閱太常樂，卿姜晦押樂以進。凡戲，輒分兩朋以判優劣，人心競勇，謂之熱戲。乃詔寧王主籓邸樂以敵之。一伎戴百尺幢，鼓舞而進，太常所戴則百餘尺。比彼伎一出，則往復矣，長欲半之，疾乃兼倍。太常群樂方鼓噪。上不說，命內養五六十人各執一物，皆鐵馬鞭骨撾之屬也，潛匿袖中，雜立於聲兒後。候復鼓噪，當亂搖之。左右初怪內養麇至，竊見袖中有物，皆奪氣喪魄，而戴竿者方振搖其幢，南北不已。上顧謂內人曰：『其竿即當自折。』斯須中斷，上撫掌大笑。內伎咸稱慶，於是罷遣。」
詩文：熱戲爭心劇火燒，銅槌暗執不相饒。上皇失喜寧王笑，百尺幢竿果動搖。
---
張祜·玉樹後庭花 (清商曲辭四，四十一首之九)
詩題：玉樹後庭花
篇目：清商曲辭四，四十一首之九
朝代：唐
作者：張祜
卷別：卷四十七：清商曲辭四
詩題解：《隋書·樂志》曰：「陳後主於清樂中造《黃驪留》及《玉樹後庭花》《金釵兩鬢垂》等曲，與幸臣等製其歌詞，綺豔相高，極於輕蕩，男女唱和，其音甚哀。」《五行志》曰：「禎明初，後主作新歌，辭甚哀怨，令後宮美人習而歌之。其辭曰：『玉樹後庭花，花開不復久。』時人以歌讖，此其不久兆也。」《南史》曰：「後主張貴妃名麗華，與龔孔二貴嬪、王李二美人、張薛二淑媛、袁昭儀、何婕妤、江修容等，並有寵，又以宮人袁大捨等為女學士。每引賓客游宴，則使諸貴人女學士與狎客共賦新詩，采其尤豔麗者，以為曲調，被以新聲，選宮女千數歌之。其曲有《玉樹後庭花》《臨春樂》等。其略云：『璧月夜夜滿，瓊樹朝朝新。』大抵皆美張貴妃、孔貴嬪之容色。」按《大業拾遺記》，「璧月」句，蓋江總辭也。
詩文：輕車何草草，獨唱後庭花。玉座誰為主，徒悲張麗華。
---
張祜·白鼻騧 (梁鼓角橫吹曲，十一首之八)
詩題：白鼻騧
篇目：梁鼓角橫吹曲，十一首之八
朝代：唐
作者：張祜
卷別：卷二十五：橫吹曲辭五
詩文：為底胡姬酒，長來白鼻騧。摘蓮拋水上，郎意在浮花。
---
張祜·聶夷中，二首之一 (樂府雜題一，四十三首之十六)
詩題：聶夷中，二首之一
篇目：樂府雜題一，四十三首之十六
朝代：唐
作者：張祜
卷別：卷九十：新樂府辭一
詩文：玉堂前後畫簾垂，立卻花驄待出時。紅粉美人擎酒勸，錦衣年少臂鷹隨。輕將玉杖敲花片，旋把金鞭約柳絲。晴日獨遊三五騎，等閒行傍曲江池。
---
張祜·聶夷中，二首之二 (樂府雜題一，四十三首之十七)
詩題：聶夷中，二首之二
篇目：樂府雜題一，四十三首之十七
朝代：唐
作者：張祜
卷別：卷九十：新樂府辭一
詩文：春色滿城池，杯盤看處移。鐙金斜雁子，鞍帕嫩鵝兒。買笑欹桃李，尋歌折柳枝。可憐明月夜，長是管弦隨。
---
張祜·自君之出矣 (五十二首之二十六)
詩題：自君之出矣
篇目：五十二首之二十六
朝代：唐
作者：張祜
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，萬物看成古。千尋葶藶枝，爭奈長長苦。
---
張祜·莫愁樂 (西曲歌中，八十首之二十七)
詩題：莫愁樂
篇目：西曲歌中，八十首之二十七
朝代：唐
作者：張祜
卷別：卷四十八：清商曲辭五
詩文：儂居石城下，郎到石城遊。自郎石城出，長在石城頭。
---
張祜·蘇小小歌，三首之一 (歌辭三，四十四首之四十一)
詩題：蘇小小歌，三首之一
篇目：歌辭三，四十四首之四十一
朝代：唐
作者：張祜
卷別：卷八十五：雜歌謠辭三
詩題解：一曰《錢塘蘇小小歌》。《樂府廣題》曰：「蘇小小，錢塘名倡也，蓋南齊時人。西陵在錢塘江之西，歌云『西陵松柏下』是也。」
詩文：車輪不可遮，馬足不可絆。長怨十字街，使郎心四散。
---
張祜·蘇小小歌，三首之三 (歌辭三，四十四首之四十三)
詩題：蘇小小歌，三首之三
篇目：歌辭三，四十四首之四十三
朝代：唐
作者：張祜
卷別：卷八十五：雜歌謠辭三
詩題解：一曰《錢塘蘇小小歌》。《樂府廣題》曰：「蘇小小，錢塘名倡也，蓋南齊時人。西陵在錢塘江之西，歌云『西陵松柏下』是也。」
詩文：登山不愁峻，涉海不愁深。中擘庭前棗，教郎見赤心。
---
張祜·蘇小小歌，三首之二 (歌辭三，四十四首之四十二)
詩題：蘇小小歌，三首之二
篇目：歌辭三，四十四首之四十二
朝代：唐
作者：張祜
卷別：卷八十五：雜歌謠辭三
詩題解：一曰《錢塘蘇小小歌》。《樂府廣題》曰：「蘇小小，錢塘名倡也，蓋南齊時人。西陵在錢塘江之西，歌云『西陵松柏下』是也。」
詩文：新人千里去，故人千里來。剪刀橫眼底，方覺淚難裁。
---
張祜·襄陽樂 (西曲歌中，八十首之五十)
詩題：襄陽樂
篇目：西曲歌中，八十首之五十
朝代：唐
作者：張祜
卷別：卷四十八：清商曲辭五
詩題解：《古今樂錄》曰：「《襄陽樂》者，宋隨王誕之所作也。誕始為襄陽郡，元嘉二十六年仍為為雍州刺史，夜聞諸女歌謠，因而作之，所以歌和中有『襄陽來夜樂』之語也。」舊舞十六人，梁八人。又有《大堤曲》，亦出於此。簡文帝雍州十曲，有《大堤》《南湖》《北渚》等曲。《通典》曰：「裴子野《宋略》稱晉安侯劉道產為襄陽太守，有善政，百姓樂業，人戶豐贍，蠻夷順服，悉緣沔而居。由此歌之，號《襄陽樂》。」蓋非此也。
詩文：大堤花月夜，長江春水流。東風正上信，春夜特來遊【春夜待郎遊】。
---
張祜·讀曲歌，五首之一 (清商曲辭三，一百三十四首之一百三十)
詩題：讀曲歌，五首之一
篇目：清商曲辭三，一百三十四首之一百三十
朝代：唐
作者：張祜
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：窗中獨自起，簾外獨自行。愁見蜘蛛織，尋思直到明。
---
張祜·讀曲歌，五首之三 (清商曲辭三，一百三十四首之一百三十二)
詩題：讀曲歌，五首之三
篇目：清商曲辭三，一百三十四首之一百三十二
朝代：唐
作者：張祜
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：不見心相許，徒云腳漫勤。摘荷空摘葉，是底採蓮人。
---
張祜·讀曲歌，五首之二 (清商曲辭三，一百三十四首之一百三十一)
詩題：讀曲歌，五首之二
篇目：清商曲辭三，一百三十四首之一百三十一
朝代：唐
作者：張祜
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：碓上人不舂，窗中絲罷絡。看渠駕去車，定是無四角。
---
張祜·讀曲歌，五首之五 (清商曲辭三，一百三十四首之一百三十四)
詩題：讀曲歌，五首之五
篇目：清商曲辭三，一百三十四首之一百三十四
朝代：唐
作者：張祜
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：郎去摘黃瓜，郎來收赤棗。郎耕種麻地，今作西舍道。
---
張祜·讀曲歌，五首之四 (清商曲辭三，一百三十四首之一百三十三)
詩題：讀曲歌，五首之四
篇目：清商曲辭三，一百三十四首之一百三十三
朝代：唐
作者：張祜
卷別：卷四十六：清商曲辭三
詩題解：《宋書·樂志》曰：「《讀曲歌》者，民間為彭城王義康所作也。其歌云『死罪劉領軍，誤殺劉第四』是也。」《古今樂錄》曰：「《讀曲歌》者，元嘉十七年袁后崩，百官不敢作聲歌，或因酒讌，止竊聲讀曲細吟而已，以此為名。」按義康被徙，亦是十七年。南齊時，朱碩仙善歌吳聲《讀曲》。武帝出遊鍾山，幸何美人墓。碩仙歌曰：「一憶所歡時，緣山破芿荏。山神感儂意，磐石銳鋒動。」帝神色不悅，曰：「小人不遜，弄我。」時朱子尚亦善歌，復為一曲云：「暖暖日欲冥，觀騎立蜘蟵。太陽猶尚可，且願停須臾。」於是俱蒙厚賚。
詩文：窗外山魈立，知渠腳不多。三更機底下，摸著是誰梭。
---
張祜·車遙遙 (五十二首之四)
詩題：車遙遙
篇目：五十二首之四
朝代：唐
作者：張祜
卷別：卷六十九：雜曲歌辭九
詩文：東方曨曨車軋軋，地色不分新去轍。閨門半掩床半空，斑斑枕花殘淚紅。君心若車千萬轉，妾身如轍遺漸遠。碧川迢迢山宛宛，馬蹄在耳輪在眼。桑間女兒情不淺，莫道野蠶能作繭。
---
張祜·長門怨 (楚調曲中，五十五首之五十)
詩題：長門怨
篇目：楚調曲中，五十五首之五十
朝代：唐
作者：張祜
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：日映宮牆柳色寒，笙歌遙指碧雲端。珠鉛滴盡無心語，強把花枝冷笑看。
---
張祜·雁門太守行 (瑟調曲四，三十九首之十七)
詩題：雁門太守行
篇目：瑟調曲四，三十九首之十七
朝代：唐
作者：張祜
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《雁門太守行》歌古洛陽令一篇。』」《後漢書》曰：「王渙，字稚子，廣漢郪人也。父順，安定太守。渙少好俠，尚氣力，晚改節敦儒學，習書讀律，略通大義。後舉茂才，除溫令。討擊姦猾，境內清夷，商人露宿於道。其有放牛者，輒云，以屬稚子，終無侵犯。在溫三年，遷兗州刺史。繩正部郡，威風大行。後坐考妖言不實論，歲餘征拜侍御史。永元十五年，還為洛陽令。政平訟理，發擿姦伏，京師稱嘆，以為有神算。元興元年病卒。百姓咨嗟，男女老壯相與致奠醊，以千數。及喪西歸，經弘農，民庶皆設槃案於路，吏問其故，咸言平常持米到洛，為卒司所抄，恆亡其半。自王君在事，不見侵枉，故來報恩。其政化懷物如此。民思其德，為立祠安陽亭西。每食輒弦歌而薦之。永嘉二年，鄧太后詔嘉其節義，而以子石為郎中。延熹中，桓帝事黃老道，悉毀諸旁祀，唯存卓茂與渙祠焉。」《樂府解題》曰：「按古歌詞，歷述渙本末，與傳合。而曰《雁門太守行》，所未詳。若梁簡文帝『輕霜中夜下』，備言邊城征戰之思，皇甫規雁門之問，蓋據題為之也。」
詩文：城頭月沒霜如水，趚趚踏沙人似鬼。燈前拭淚試香裘，長引一聲殘漏子。駝囊瀉酒酒一杯，前頭啑血心不回。寄語年少妻莫哀，魚金虎竹天上來，雁門山邊骨成灰。
---
張祜·雨霖鈴 (七十四首之七十二)
詩題：雨霖鈴
篇目：七十四首之七十二
朝代：唐
作者：張祜
卷別：卷八十：近代曲辭二
詩題解：《明皇別錄》曰：「帝幸蜀，南入斜谷。屬霖雨彌旬，於棧道雨中，聞鈴聲與山相應。帝既悼念貴妃，因採其聲為《雨霖鈴曲》，以寄恨焉。時獨梨園善觱篥樂工張徽從至蜀，帝以其曲授之。泊至德中，復幸華清宮，從官嬪御皆非舊人。帝於望京樓命張徽奏《雨霖玲曲》，不覺悽愴流涕。其曲後入法部。」《樂府雜錄》曰：「明皇自蜀反正，樂工製《還京樂》《雨霖鈴》二曲。」
詩文：雨霖鈴夜卻歸秦，猶是張徽一曲新。長說上皇垂淚教，月明南內更無人。
---
張籍·促促詞 (樂府雜題二，五十首之四十六)
詩題：促促詞
篇目：樂府雜題二，五十首之四十六
朝代：唐
作者：張籍
卷別：卷九十一：新樂府辭二
詩文：促促復促促，家貧夫婦歡不足。今年為人送租船，去年捕魚在江邊。家中姑老子復小，自執吳綃輸稅錢。家家桑麻滿地黑，念君一身空努力。乍教牛蹄團團羊角直，君身長在應不得。
---
張籍·傷歌行 (三十三首之二)
詩題：傷歌行
篇目：三十三首之二
朝代：唐
作者：張籍
卷別：卷六十二：雜曲歌辭二
詩題解：《傷歌行》，側調曲也。古辭傷日月代謝，年命遒盡，絕離知友，傷而作歌也。
詩文：黃門詔下促收捕，京兆尹繫御史府。出門無復部曲隨，親戚相逢不容語。辭成謫尉南海州，受命不得須臾留。身著青衫騎惡馬，東門之東無送者。郵夫防吏急喧驅，往往驚墮馬蹄下。長安里中荒大宅，朱門已除十二戟。高堂舞榭鎖管絃，美人遙望西南天。
---
張籍·出塞 (漢橫吹曲二，五十九首之十八)
詩題：出塞
篇目：漢橫吹曲二，五十九首之十八
朝代：唐
作者：張籍
卷別：卷二十二：橫吹曲辭二
詩文：秋塞雪初下，將軍遠出師。分營長記火，放馬不收旗。月冷邊帳濕，沙昏夜探遲。征人皆白首，誰見滅胡時。
---
張籍·別離曲 (四十四首之二十四)
詩題：別離曲
篇目：四十四首之二十四
朝代：唐
作者：張籍
卷別：卷七十二：雜曲歌辭十二
詩文：行人結束出門去，馬蹄幾時踏門路。憶昔君初納綵時，不言身屬遼陽戍。早知今日當別離，成君家計良為誰。男兒生身自有役，那得誤我少年時。不如逐君征戰死，誰能獨老空閨裏。
---
張籍·別鶴 (四十七首之三十一)
詩題：別鶴
篇目：四十七首之三十一
朝代：唐
作者：張籍
卷別：卷五十八：琴曲歌辭二
詩文：雙鶴出雲溪，分飛各自迷。空巢在松杪，折羽落江泥。尋水終不飲，逢林亦未棲。別離應易老，萬里兩淒淒。
---
張籍·北邙行 (樂府雜題五，三十六首之三十二)
詩題：北邙行
篇目：樂府雜題五，三十六首之三十二
朝代：唐
作者：張籍
卷別：卷九十四：新樂府辭五
詩題解：晉張協《登北邙賦》曰：「陟巒丘之山⿰麗陀，升逶迤之修坂。回余車於峻嶺，聊送目於四遠。伊洛混而東流，帝居赫以崇顯。於是徘徊絕嶺，踟躕步趾。前瞻狼山，卻闚大岯，東眺虎牢，西睨熊耳。邪亙天際，旁極萬里。莽眩眼以芒昧，諒群形之維紀。爾乃地勢窊隆，丘墟陂陀。墳隴㟪疊，棋佈星羅。松林摻映以攢列，玄木搜寥而振柯。壯漢氏之所營，望五陵之嵬峨。」《後漢書》曰：「光武葬於原陵。」《帝王世紀》曰：「原陵在臨平亭東，去洛陽十五里。」朱超石《與兄書》曰：「登北邙遠眺，眾美都盡。」且言光武墳邊杏甚美，即原陵蓋在北邙也。《魏志》曰：「明帝欲平北邙，令登臺觀見孟津。廷尉辛毗諫止之。」按《北邙行》，言人死葬北邙，與《梁甫吟》《泰山吟》《蒿里行》同意。
詩文：洛陽北門北邙道，喪車轔轔入秋草。車前齊唱《薤露歌》，高墳新起日峨峨。朝朝暮暮長送葬，洛陽城中人更多。千金立碑高百尺，終作誰家柱下石。山頭松柏半無主，地下白骨多於土。寒食家家送紙錢，鴟鳶作窠銜上樹。人居朝市未解愁，請君暫向北邙遊。
---
張籍·各東西 (樂府雜題六，四十一首之九)
詩題：各東西
篇目：樂府雜題六，四十一首之九
朝代：唐
作者：張籍
卷別：卷九十五：新樂府辭六
詩文：遊人別，一東復一西。出門相背兩不返，唯信車輪與馬蹄。道路悠悠不知處，山高海闊誰辛苦。遠遊不定難寄書，日日空尋別時語。浮雲上天雨墮地，暫時會合終離異。我今與子非一身，安得死生不相棄。
---
張籍·吳宮怨 (樂府雜題二，五十首之六)
詩題：吳宮怨
篇目：樂府雜題二，五十首之六
朝代：唐
作者：張籍
卷別：卷九十一：新樂府辭二
詩文：吳宮四面秋江水，江清露白芙蓉死。吳王醉後欲更衣，座上美人嬌不起。宮中千門復萬戶，君恩反覆誰能數。君心與妾既不同，徒向君前作歌舞。茱萸滿宮紅實垂，秋風裊裊生繁枝。姑蘇臺上夕燕罷，他人侍寢還獨歸。白日在天光在地，君今詎得長相棄。
---
張籍·吳楚歌 (歌辭一，三十八首之三十八)
詩題：吳楚歌
篇目：歌辭一，三十八首之三十八
朝代：唐
作者：張籍
卷別：卷八十三：雜歌謠辭一
詩題解：《樂府詩集》曰：「傅玄辭。一曰《燕美人歌》。」
詩文：庭前春鳥啄林聲，紅夾羅繻縫未成。今朝社日停針線，起向朱櫻樹下行。
---
張籍·塞下曲 (樂府雜題三，五十七首之五十三)
詩題：塞下曲
篇目：樂府雜題三，五十七首之五十三
朝代：唐
作者：張籍
卷別：卷九十二：新樂府辭三
詩文：邊州八月修城堡，候騎先燒磧中草。胡風吹沙度隴飛，隴頭林木無北枝。將軍閱兵青塞下，鳴鼓逢逢促獵圍。天寒山路石斷裂，白日不銷帳上雪。烏孫國亂多降胡，詔使名王持漢節。年年征戰不得閒，邊人殺盡唯空山。
---
張籍·妾薄命 (三十三首二十六)
詩題：妾薄命
篇目：三十三首二十六
朝代：唐
作者：張籍
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：薄命婦，良家子，無事從軍去萬里。漢家天子平四夷，護羌都尉裹屍歸。念君此行為死別，對君裁縫泉下衣。與君一日為夫婦，千年萬歲亦相守。君愛龍城征戰功，妾願青樓歡樂同。人生各各有所欲，詎得將心入君腹。
---
張籍·宛轉行 (四十四首之十二)
詩題：宛轉行
篇目：四十四首之十二
朝代：唐
作者：張籍
卷別：卷六十：琴曲歌辭四
詩文：華屋重翠幄，綺席雕象床。遠漏微更疏，薄衾中夜涼。爐氳暗徘徊，寒燈背斜光。妍姿結宵態，寢壁幽夢長。宛轉復宛轉，憶憶更未央。
---
張籍·寄衣曲 (樂府雜題五，三十六首之十七)
詩題：寄衣曲
篇目：樂府雜題五，三十六首之十七
朝代：唐
作者：張籍
卷別：卷九十四：新樂府辭五
詩文：纖素縫衣獨苦辛，遠因回使寄征人。官家亦自寄衣去。貴從妾手看君身。高堂姑老無侍子，不得自到邊城裏。殷勤為看初著時，征夫身上宜不宜。
---
張籍·寄遠曲 (樂府雜題五，三十六首之二)
詩題：寄遠曲
篇目：樂府雜題五，三十六首之二
朝代：唐
作者：張籍
卷別：卷九十四：新樂府辭五
詩文：美人去來春江暖，江頭無人湘水滿。浣沙石上水禽棲，江南路長春日短。蘭舟桂楫常渡江，無因重寄雙瓊璫。
---
張籍·將軍行 (樂府雜題一，四十三首之二十)
詩題：將軍行
篇目：樂府雜題一，四十三首之二十
朝代：唐
作者：張籍
卷別：卷九十：新樂府辭一
詩文：彈箏峽東有胡塵，天子擇日拜將軍。蓬萊殿前賜六纛，還領禁兵為部曲。當朝受詔不辭家，夜向咸陽原上宿。戰車彭彭旌旗動，三十六軍齊上隴。隴頭戰勝夜亦行，分兵處處收舊城。胡兒殺盡陰磧暮，擾擾唯有牛羊聲。邊人親戚曾戰歿，今逐官軍收舊骨。磧西行見萬里空，樂府獨奏將軍功。
---
張籍·少年行 (六十三首之二十五)
詩題：少年行
篇目：六十三首之二十五
朝代：唐
作者：張籍
卷別：卷六十六：雜曲歌辭六
詩文：少年從出獵長楊，禁中新拜羽林郎。獨到輦前射雙虎，君王手賜黃金鐺。日日鬥雞都市裏，贏得寶刀重刻字。百里報讎夜出城，平明還在倡樓醉。遙聞虜到平陵下，不待詔書行上馬。斬得名王獻桂宮，封侯起第一日中。不為六郡良家子，百戰始取邊城功。
---
張籍·山頭鹿 (樂府雜題六，四十一首之八)
詩題：山頭鹿
篇目：樂府雜題六，四十一首之八
朝代：唐
作者：張籍
卷別：卷九十五：新樂府辭六
詩文：山頭鹿，角芟芟，尾促促。貧兒兒多租輸不足，夫死未葬兒在獄。旱日熬熬蒸野崗，禾黍不收無獄糧。縣家唯憂少軍食，誰能令爾無死傷。
---
張籍·征婦怨 (樂府雜題五，三十六首之七)
詩題：征婦怨
篇目：樂府雜題五，三十六首之七
朝代：唐
作者：張籍
卷別：卷九十四：新樂府辭五
詩文：九月匈奴殺邊將，漢軍全歿遼水上。萬里無人收白骨，家家城下招魂葬。婦人依倚子與夫，同居貧賤心亦舒。夫死戰場子在腹，妾身雖存如晝燭。
---
張籍·思遠人 (樂府雜題四，六十首之五十六)
詩題：思遠人
篇目：樂府雜題四，六十首之五十六
朝代：唐
作者：張籍
卷別：卷九十三：新樂府辭四
詩文：野橋春水清，橋上送君行。去去人應老，年年草自生。出門看遠道，無信向邊城。楊柳別離處，秋蟬今復鳴。
---
張籍·憶遠曲 (樂府雜題四，六十首之五十七)
詩題：憶遠曲
篇目：樂府雜題四，六十首之五十七
朝代：唐
作者：張籍
卷別：卷九十三：新樂府辭四
詩文：水上山沈沈，征途渡遠林。途荒人行少，馬跡猶可尋。雪中獨立樹，海口失侶禽。離憂如長線，千里縈我心。
---
張籍·採蓮曲 (江南弄中，三十四首之二十六)
詩題：採蓮曲
篇目：江南弄中，三十四首之二十六
朝代：唐
作者：張籍
卷別：卷五十：清商曲辭七
詩文：秋江岸邊蓮子多，採蓮女兒憑船歌。青房圓實齊戢戢，爭前競折蕩漾波。試牽綠莖下尋藕，斷處絲多刺傷手。白練束腰袖半卷，不插玉釵妝梳淺。船中未滿度前洲，借問誰家家住遠。歸時共待暮潮上，自弄芙蓉還蕩槳。
---
張籍·春日行 (三十三首之十六)
詩題：春日行
篇目：三十三首之十六
朝代：唐
作者：張籍
卷別：卷六十五：雜曲歌辭五
詩文：春日融融池上暖，竹牙出土蘭心短。草堂晨起酒半醒，家僮報我園花滿。頭上皮冠未曾整，直入花間不尋徑。樹樹殷勤盡遶行，舉枝未遍春日暝。不用積金著青天，不用服藥求神仙，但願園裏花長好，一生飲酒花前老。
---
張籍·春江曲 (六十六首之三)
詩題：春江曲
篇目：六十六首之三
朝代：唐
作者：張籍
卷別：卷七十七：雜曲歌辭十七
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
張籍·望行人 (漢橫吹曲三，六十八首之二)
詩題：望行人
篇目：漢橫吹曲三，六十八首之二
朝代：唐
作者：張籍
卷別：卷二十三：橫吹曲辭三
詩文：秋風窗下起，旅雁向南飛。日日出門望，家家行客歸。無因見邊使，空待寄寒衣。獨閉青樓暮，煙深鳥雀稀。
---
張籍·朱鷺 (漢鐃歌上，二十二首之六)
詩題：朱鷺
篇目：漢鐃歌上，二十二首之六
朝代：唐
作者：張籍
卷別：卷十六：鼓吹曲辭一
詩文：翩翩兮朱鷺，來泛春塘棲綠樹。羽毛如翦色如染，遠飛欲下雙翅斂。避人引子入深壍，動處水紋開灩灩。誰知豪家網爾軀，不如飲啄江海隅。
---
張籍·楚妃嘆 (吟嘆曲，五十九首之五十一)
詩題：楚妃嘆
篇目：吟嘆曲，五十九首之五十一
朝代：唐
作者：張籍
卷別：卷二十九：相和歌辭四
詩題解：劉向《列女傳》曰：「楚姬，楚莊王夫人也。莊王好狩獵畢弋，樊姬諫不止，乃不食禽獸之肉。王嘗與虞丘子語，以為賢。樊姬笑之，王曰：『何笑也？』對曰：『虞丘子賢矣，未忠也。妾充後宮十一年，而所進者九人，賢於妾者二人，與妾同列者七人。虞丘子相楚十年，而所薦者非其子孫，則族昆弟，未聞進賢退不肖也。妾之笑不亦宜乎？』王於是以孫叔敖為令尹，治楚三年而莊王以霸。」《樂府解題》曰：「陸機《吳趨行》云，『楚妃且勿嘆』，明非近題也。」按謝希逸《琴論》有《楚妃嘆》七拍。
詩文：湘雲初起江沉沉，君王遙在雲夢林。江南雨多旌旗暗，臺下朝朝春水深。章華殿前朝萬國，君心獨自終無極。楚兵滿地能逐禽，誰用一身繼筋力。西江若翻雲夢中，麋鹿死盡應還宮。
---
張籍·楚妃怨 (吟嘆曲，五十九首之五十四)
詩題：楚妃怨
篇目：吟嘆曲，五十九首之五十四
朝代：唐
作者：張籍
卷別：卷二十九：相和歌辭四
詩文：梧桐葉下黃金井，橫架轆轤牽素綆。美人初起天未明，手拂銀瓶秋水冷。
---
張籍·楚宮行 (樂府雜題六，四十一首之七)
詩題：楚宮行
篇目：樂府雜題六，四十一首之七
朝代：唐
作者：張籍
卷別：卷九十五：新樂府辭六
詩文：章華宮中九月時，桂花半落紅橘垂。江頭騎火照輦道，君王夜從雲夢歸。霓旌鳳蓋到雙闕，臺上重重歌吹發。千門萬戶開相當，燭籠左右列成行。下輦更衣入洞房，洞房侍女盡焚香。玉階羅幕微有霜，齊言此夕樂未央。玉酒湛湛盈華觴，絲竹次第鳴中堂。巴姬起舞向君王，回身垂手結明璫。願君千年萬年壽，朝出射麋夜飲酒。
---
張籍·永嘉行 (樂府雜題四，六十首之五十二)
詩題：永嘉行
篇目：樂府雜題四，六十首之五十二
朝代：唐
作者：張籍
卷別：卷九十三：新樂府辭四
詩題解：《晉書》曰：「懷帝永嘉五年六月，劉曜、王彌陷洛陽，入于南宮，昇太極前殿，縱兵大掠，悉收宮人珍寶。曜於是害諸王公及百官已下三萬餘人，遷帝於平陽。劉聰以帝為會稽公。」按劉元海本匈奴冒頓之後，曜其族子也。
詩文：黃頭鮮卑入洛陽，胡兒持戟昇明堂。晉家天子作降虜，公卿齊走如牛羊。紫陌旌幡暗相觸，家家雞犬驚上屋。婦人出門隨亂兵，夫死眼前不敢哭。九州諸侯自顧土，無人領兵來護主。北人避胡多在南，南人至今能晉語。
---
張籍·江南曲 (相和曲上，三十六首之二十八)
詩題：江南曲
篇目：相和曲上，三十六首之二十八
朝代：唐
作者：張籍
卷別：卷二十六：相和歌辭一
詩文：江南人家多橘樹，吳姬舟上織白紵。土地卑濕饒蟲蛇，連木為牌入江住。江村亥日常為市，落帆渡橋來浦裏。青莎覆城竹為屋，無井家家飲潮水。長干午日沽春酒，高高酒旗懸江口。倡樓兩岸懸水柵，夜唱竹枝留北客。江南風土歡樂多，悠悠處處盡經過。
---
張籍·洛陽行 (樂府雜題四，六十首之五十一)
詩題：洛陽行
篇目：樂府雜題四，六十首之五十一
朝代：唐
作者：張籍
卷別：卷九十三：新樂府辭四
詩文：洛陽宮闕當中州，城上峨峨十二樓。翠華西去幾時返，梟巢乳鳥藏蟄燕。御門空鎖五十年，稅彼農夫修玉殿。六街朝暮鼓鼕鼕，禁兵持戟守空宮。百官月月謝拜表，驛使相續長安道。上陽宮樹黃復綠，野豺人苑食麋鹿。陌上老翁雙淚垂，共說武皇巡幸時。
---
張籍·涼州詞，三首之一 (五十六首之四十三)
詩題：涼州詞，三首之一
篇目：五十六首之四十三
朝代：唐
作者：張籍
卷別：卷七十九：近代曲辭一
詩文：邊城暮雨雁飛低，蘆笋初生漸欲齊。無數鈴聲遙過磧，應馱白練到安西。
---
張籍·涼州詞，三首之三 (五十六首之四十五)
詩題：涼州詞，三首之三
篇目：五十六首之四十五
朝代：唐
作者：張籍
卷別：卷七十九：近代曲辭一
詩文：鳳林關裏水東流，白草黃榆六十秋。邊將皆承主恩澤，無人解道取涼州。
---
張籍·涼州詞，三首之二 (五十六首之四十四)
詩題：涼州詞，三首之二
篇目：五十六首之四十四
朝代：唐
作者：張籍
卷別：卷七十九：近代曲辭一
詩文：古鎮城門白磧開，胡兵往往傍沙堆。巡邊使客行應早，海待平安火到來。
---
張籍·湘江曲 (樂府雜題六，四十一首之十)
詩題：湘江曲
篇目：樂府雜題六，四十一首之十
朝代：唐
作者：張籍
卷別：卷九十五：新樂府辭六
詩文：湘水無潮秋水闊，湘中月落行人發。行人發，送人歸，白蘋茫茫鷓鴣飛。
---
張籍·烏夜啼引 (四十四首之四)
詩題：烏夜啼引
篇目：四十四首之四
朝代：唐
作者：張籍
卷別：卷六十：琴曲歌辭四
詩題解：李勉《琴說》曰：「《烏夜啼》者，何晏之女所造也。初，晏繫獄，有二烏止於舍上。女曰：『烏有喜聲，父必免。』遂撰此操。」按清商西曲亦有《烏夜啼》，宋臨川王所作，與此義同而事異。
詩文：秦烏啼啞啞，夜啼長安吏人家。吏人得罪囚在獄，傾家賣產將自贖。少婦起聽夜啼烏，知是官家有赦書。下床心喜不重寐，未明上堂賀舅姑。少婦語啼烏，汝啼慎勿虛，借汝庭樹作高巢，年年不令傷爾雛。
---
張籍·烏棲曲 (西曲歌中，八十首之十八)
詩題：烏棲曲
篇目：西曲歌中，八十首之十八
朝代：唐
作者：張籍
卷別：卷四十八：清商曲辭五
詩文：西山作宮潮滿池，宮鳥曉鳴茱萸枝。吳姬自唱採蓮曲【吳姬採蓮自唱曲】，君王昨夜舟中宿。
---
張籍·猛虎行 (平調曲二，四十五首之四十二)
詩題：猛虎行
篇目：平調曲二，四十五首之四十二
朝代：唐
作者：張籍
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：南山北山樹冥冥，猛虎白日遶村行。向晚一身當道食，山中麋鹿盡無聲。年年養子在深谷，雌雄上山不相逐，谷中近窟有山村，長向村家取黃犢。五陵年少不敢射，空來林下看行跡。
---
張籍·白紵歌 (白紵舞辭，二十九首之二十八)
詩題：白紵歌
篇目：白紵舞辭，二十九首之二十八
朝代：唐
作者：張籍
卷別：卷五十五：舞曲歌辭四
詩文：皎皎白紵白且鮮，將作春衫稱少年。裁縫長短不能定，自持刀尺向姑前。復恐蘭膏污纖指，常遣傍人收墮珥。衣裳著時寒食下，還把玉鞭鞭白馬。
---
張籍·白頭吟 (楚調曲上，三十六首之八)
詩題：白頭吟
篇目：楚調曲上，三十六首之八
朝代：唐
作者：張籍
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：請君膝上琴，彈我《白頭吟》。憶昔君前嬌笑語，兩情宛轉如縈素。官中為我起高樓，更開華池種芳樹。春天百草秋始衰，棄我不待白頭時。羅襦玉珥色未暗，今朝已道不相宜。揚州青銅作明鏡，暗中持照不見影。人心回互自無窮，眼前好惡那能定。君恩已去若再返，菖蒲花生月長滿。
---
張籍·白鼉鳴 (謠辭二，四十四首之二十六)
詩題：白鼉鳴
篇目：謠辭二，四十四首之二十六
朝代：唐
作者：張籍
卷別：卷八十八：雜歌謠辭六
詩文：天欲雨，有東風，南溪白鼉鳴窟中。六月人家井無水，夜聞白鼉人盡起。
---
張籍·短歌行 (平調曲一，三十七首之三十三)
詩題：短歌行
篇目：平調曲一，三十七首之三十三
朝代：唐
作者：張籍
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：青天蕩蕩高且虛，上有白日無根株。流光暫出還入地，催我少年不須臾。與君相逢忽寂寞，衰老不復如今樂。玉卮盛酒置君前，再拜願君千萬年。
---
張籍·秋夜長 (四十首之十七)
詩題：秋夜長
篇目：四十首之十七
朝代：唐
作者：張籍
卷別：卷七十六：雜曲歌辭十六
詩題解：魏文帝詩曰：「漫漫秋夜長，烈烈北風涼。展轉不能寐，披衣起彷徨。彷徨忽已久，白露沾我裳。俯視清水波，仰看明月光。」又曰：「草蟲鳴何悲，孤雁獨南翔。鬱鬱多悲思，綿綿思故鄉。」《秋夜長》其取諸此。
詩文：秋天如水夜未央，天漢東西月色光。愁人不寐畏枕席，暗蟲唧唧遶我傍。荒城為村無更聲，起看北斗天未明。白露滿田風裊裊，千聲萬聲鶡鳥鳴。
---
張籍·節婦吟 (樂府雜題六，四十一首之六)
詩題：節婦吟
篇目：樂府雜題六，四十一首之六
朝代：唐
作者：張籍
卷別：卷九十五：新樂府辭六
詩文：君知妾有夫，贈妾雙明珠。感君纏綿意，繫在紅羅襦。妾家高樓連苑起，良人執戟明光裏。知君用心如日月，事夫誓擬同生死。還君明珠雙淚垂，何不相逢未嫁時。
---
張籍·築城曲 (五十三首之十四)
詩題：築城曲
篇目：五十三首之十四
朝代：唐
作者：張籍
卷別：卷七十五：雜曲歌辭十五
詩題解：馬暠《中華古今注》曰：「秦始皇三十二年，得讖書云：『亡秦者胡。』乃使蒙恬擊胡，築長城以備之。」《淮南子》曰：「秦發卒五十萬築修城，西屬流沙，北繫遼水，東結朝鮮，中國內郡輓車而餉之。後因有《築城曲》，言築長城以限胡虜也。又有《築城睢陽曲》，與此不同。」《古今樂錄》曰：「築城相杵者，出自漢梁孝王。孝王築睢陽城，方十二里。造唱聲，以小鼓為節，築者下杵以和之。後世謂此聲為《睢陽曲》。」《晉太康地記》曰：「今樂家《睢陽曲》，是其遺音。」《唐書·樂志》曰「《睢陽操》用舂牘」是也。按《漢書》曰「梁孝王廣睢陽城七十二里」，而云十二里，未知孰實。
詩文：築城去，千人萬人齊抱杵。重重土堅試行錐，軍吏執鞭催作遲。來時一年深磧裏，著盡短衣渴無水。力盡不得拋杵聲【力盡不得休杵聲】，杵聲未定人皆死。家家養男當門戶，今日作君城下土。
---
張籍·羈旅行 (樂府雜題六，四十一首之二)
詩題：羈旅行
篇目：樂府雜題六，四十一首之二
朝代：唐
作者：張籍
卷別：卷九十五：新樂府辭六
詩文：遠客出門世路難，停車斂策在門端。荒城無人霜滿路，野火燒橋不得度，寒蟲入窟鳥歸巢，僮僕問我誰家去。行尋田頭暝未息，雙轂長轅礙荊棘。緣岡入澗投田家，主人舂米為夜食。晨雞喔喔茆屋傍，行人起掃車上霜。舊山已別行已遠，身計未成難復返。長安陌上相識稀，遙望天門白日晚。誰能聽我苦辛行，為向君前歌一聲。
---
張籍·董逃行 (清調曲二，二十八首之十五)
詩題：董逃行
篇目：清調曲二，二十八首之十五
朝代：唐
作者：張籍
卷別：卷三十四：相和歌辭九
詩文：洛陽城頭火曈曈，亂兵燒我天子宮。宮城南面有深山，盡將老幼藏其間。重巖為屋橡為食，丁男夜行候消息。聞道官軍猶掠人，舊里如今歸未得。董逃行，漢家幾時重太平？
---
張籍·行路難 (四十二首之十)
詩題：行路難
篇目：四十二首之十
朝代：唐
作者：張籍
卷別：卷七十一：雜曲歌辭十一
詩文：湘東行人長嘆息，十年離家歸未得。弊裘羸馬苦難行，僮僕飢寒少筋力。君不見床頭黃金盡，壯士無顏色。龍蟠泥中未有雲，不能生彼升天翼。
---
張籍·賈客樂 (西曲歌中，八十首之三十七)
詩題：賈客樂
篇目：西曲歌中，八十首之三十七
朝代：唐
作者：張籍
卷別：卷四十八：清商曲辭五
詩文：金陵向西賈客多，船中生長樂風波。欲發移船近江口，船頭祭神各澆酒。停杯共說遠行期，入蜀經蠻遠別離。金多眾中為上客，夜夜算緡眠獨遲。秋江初月猩猩語，孤帆夜發滿湘渚。水工持楫防暗灘，直過山邊及前侶。年年逐利西復東，姓名不在縣籍中。農夫稅多長辛苦，棄業長為販賣翁【棄業長為販寶翁】。
---
張籍·車遙遙 (五十二首之三)
詩題：車遙遙
篇目：五十二首之三
朝代：唐
作者：張籍
卷別：卷六十九：雜曲歌辭九
詩文：征人遙遙出古城，雙輪齊動駟馬鳴。山川無處無歸路，念君長作萬里行。野田人稀秋草綠，日暮放馬車中宿。驚麏遊兔在我傍，獨唱鄉歌對僮僕。君家大宅鳳城隅，年年道上隨行車。願為玉鑾繫華軾，終日有聲在君側。門前舊轍久已平，無由復得君消息。
---
張籍·送遠曲 (齊鼓吹曲，三首之二)
詩題：送遠曲
篇目：齊鼓吹曲，三首之二
朝代：唐
作者：張籍
卷別：卷二十：鼓吹曲辭五
詩文：戲馬臺南山簇簇，山邊飲酒歌別曲。行人醉後起登車，席上回樽勸僮僕。青天漫漫覆長路，遠遊無家安得住。願君到處自題名，他日知君從此去。
---
張籍·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：張籍
卷別：卷九十五：新樂府辭六
詩文：漢皇欲作飛仙子，年年採藥東海裏。蓬萊無路海無邊，方士舟中相就死。招搖在天迴白日，甘泉玉樹無仙實。九皇真人終不下，空向離宮祠太一。丹田有氣凝素華，君能保之昇絳霞。
---
張籍·遠別離 (四十四首之十六)
詩題：遠別離
篇目：四十四首之十六
朝代：唐
作者：張籍
卷別：卷七十二：雜曲歌辭十二
詩文：蓮葉團團杏花拆，長江鯉魚鰭鱲赤。念君少年棄親戚，千里萬里獨為客。誰言遠別心不易，天星墜地能為石。幾時斷得城南陌，勿使居人有行役。
---
張籍·關山月 (漢橫吹曲三，六十八首之二十四)
詩題：關山月
篇目：漢橫吹曲三，六十八首之二十四
朝代：唐
作者：張籍
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：秋月朗朗關山上，山中行人馬蹄響。關山秋來雨雪多，行人見月唱邊歌。海邊漠漠天氣白，胡兒夜度黃龍磧。軍中探騎暮出城，伏兵暗處低旌戟。溪水連地霜草平，野駝尋水磧中鳴。隴頭風急雁不下，沙場苦戰多流星。可憐萬國關山道，年年戰骨多秋草。
---
張籍·隴頭 (漢橫吹曲一，四十四首之二)
詩題：隴頭
篇目：漢橫吹曲一，四十四首之二
朝代：唐
作者：張籍
卷別：卷二十一：橫吹曲辭一
詩題解：一曰《隴頭水》。《通典》曰：「天水郡有大阪，名曰隴坻，亦曰隴山，即漢隴關也。」《三秦記》曰：「其坂九回，上者七日乃越，上有清水四注下，所謂隴頭水也。」
詩文：隴頭已斷人不行，胡騎夜入涼州城。漢家處處格鬥死，一朝盡沒隴西地。驅我邊人胡中去，散放牛羊食禾黍。去年中國養子孫，今著氈裘學胡語。誰能更使李輕車，收取涼州屬漢家。
---
張籍·雀飛多 (樂府雜題六，四十一首之十一)
詩題：雀飛多
篇目：樂府雜題六，四十一首之十一
朝代：唐
作者：張籍
卷別：卷九十五：新樂府辭六
詩文：雀飛多，觸網羅。網羅高樹顛，汝飛蓬蒿下，勿復投身網羅間。粟積倉，禾在田，巢之雛望其母來還。
---
張紘·行路難 (三十四首之二十八)
詩題：行路難
篇目：三十四首之二十八
朝代：唐
作者：張紘
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見溫家玉鏡臺，提攜抱握九重來。君不見相如綠綺琴，一撫一拍鳳凰音。人生意氣須及早，莫負當年行樂心。荊王奏曲楚妃嘆，曲盡歡終夜將半。朱樓銀閣正平生，碧草青苔坐蕪漫。當春對酒不須疑，視日相看能幾時。春風吹盡燕初至，此時自為稱君意。秋露萎草鴻始歸，此時衰暮與君違。人生翻覆何常定，誰保容顏無是非。
---
張繼·長相思 (五十二首之四十六)
詩題：長相思
篇目：五十二首之四十六
朝代：唐
作者：張繼
卷別：卷六十九：雜曲歌辭九
詩文：遼陽望河縣，白首無由見。海上珊瑚枝，年年寄春燕。
---
張若虛·春江花月夜 (清商曲辭四，四十一首之六)
詩題：春江花月夜
篇目：清商曲辭四，四十一首之六
朝代：唐
作者：張若虛
卷別：卷四十七：清商曲辭四
詩題解：《唐書·樂志》曰：「《春江花月夜》《玉樹後庭花》《堂堂》並陳後主所作。後主堂與宮中女學士及朝臣相和為詩，太常令何胥又善於文詠，採其尤豔麗者，以為此曲。」
詩文：春江潮水連海平，海上明月共潮生。灩灩隨波千萬里，何處春江無月明。江流宛轉遶芳甸，月照花林皆似霰。空裏流霜不覺飛，汀上白沙看不見。江天一色無纖塵，皎皎空中孤月輪。江畔何人初見月，江月何年初照人。人生代代無窮已，江月年年望相似。不知江月待何人，但見長江送流水。白雲一片去悠悠，青楓浦上不勝愁。誰家今夜扁舟子，何處相思明月樓。可憐樓上月徘徊，應照離人妝鏡臺。玉戶簾中卷不去，擣衣砧上拂還來。此時相望不相聞，願逐月華流照君。鴻雁長飛光不度，魚龍潛躍水成文。昨夜閒潭夢落花，可憐春半不還家。江水流春去欲盡，江潭落月復西斜。斜月沉沉藏海霧，碣石瀟湘無限路。不知乘月幾人歸，落月搖情滿江樹。
---
張華· (晉中宮所歌)
詩題：
篇目：晉中宮所歌
朝代：晉
作者：張華
卷別：卷十三：燕射歌辭一
詩文：先王統大業，玄化漸八維。儀刑孚萬邦，內訓隆壼闈。皇英垂帝典，《大雅》詠三妃。執德宣隆教，正位理厥機。含章體柔順，帥禮蹈謙祗。《螽斯》弘慈惠，《樛木》逮幽微。徽音穆清風，高義邈不追。遺榮參日月，百世仰餘暉。
---
張華· (晉冬至初歲小會歌)
詩題：
篇目：晉冬至初歲小會歌
朝代：晉
作者：張華
卷別：卷十三：燕射歌辭一
詩文：日月不留，四氣回周。節慶代序，萬國同休。庶尹群後，奉壽升朝。我有嘉禮，式宴百僚。繁肴綺錯，旨酒泉渟。笙鏞和奏，磬管流聲。上隆其愛，下盡其心。宣其壅滯，詠之德音。乃宣乃訓，配享交泰。永載仁風，長撫無外。
---
張華· (晉宗親會歌)
詩題：
篇目：晉宗親會歌
朝代：晉
作者：張華
卷別：卷十三：燕射歌辭一
詩文：族燕明禮順，餟食序親親。骨肉散不殊，昆弟豈他人。本枝篤同慶，《棠棣》著先民。於皇聖明后，天覆弘且仁。降禮崇親戚，旁施協族姻。式宴盡酣娛，飲御備羞珍。和樂既宣洽，上下同歡欣。德教加四海，敦睦被無垠。
---
張華· (晉宴會歌)
詩題：
篇目：晉宴會歌
朝代：晉
作者：張華
卷別：卷十三：燕射歌辭一
詩文：亹亹我皇，配天垂光。留精日昃，經覽無方。聽朝有暇，延命眾臣。冠蓋雲集，樽俎星陳。肴蒸多品，八珍代變。羽爵無算，究樂極宴。歌者流聲，舞者投袂。動容有節，絲竹並設。宣暢四體，繁手趣摯。歡足發和，酣不忘禮。好樂無荒，翼翼濟濟。
---
張華·勞還師歌 (晉凱歌，二首之二)
詩題：勞還師歌
篇目：晉凱歌，二首之二
朝代：晉
作者：張華
卷別：卷十九：鼓吹曲辭四
詩文：玁狁背天德，構亂擾邦畿。戎車震朔野，群帥贊皇威。將士齊心膂，感義忘其私。積勢如鞹弩，赴節如發機。囂聲動山谷，金光耀素暉。揮戟陵勁敵，武步蹈橫屍。鯨鯢皆授首，北土永清夷。昔往冒隆暑，今來白雪霏。征夫信勤瘁，自古詠《采薇》。收榮於舍爵，燕喜在凱歸。
---
張華·博陵王宮俠曲，二首之一 (三十一首之十八)
詩題：博陵王宮俠曲，二首之一
篇目：三十一首之十八
朝代：晉
作者：張華
卷別：卷六十七：雜曲歌辭七
詩文：俠客樂幽險，築室窮山陰。獠獵野獸稀，施網川無禽。歲暮飢寒至，慷慨頓足吟。窮令壯士激，安能懷苦心。干將坐自■，繁弱控餘音。耕佃窮淵陂，種粟著劍鐔。收秋狹路間，一擊重千金。棲遲熊羆穴，容與虎豹林。身在法令外，縱逸常不禁。
---
張華·博陵王宮俠曲，二首之二 (三十一首之十九)
詩題：博陵王宮俠曲，二首之二
篇目：三十一首之十九
朝代：晉
作者：張華
卷別：卷六十七：雜曲歌辭七
詩文：雄兒任氣俠，聲蓋少年場。借友行報怨，殺人租市旁。吳刀鳴手中，利劍嚴秋霜。腰間叉素戟，手持白頭鑲。騰超如激電，回旋如流光。奮擊當手決，交屍自從橫。寧為觴鬼雄，義不入圜牆。生從命子遊，死聞俠骨香。身沒心不懲，勇氣加四方。
---
張華·命將出征歌 (晉凱歌，二首之一)
詩題：命將出征歌
篇目：晉凱歌，二首之一
朝代：晉
作者：張華
卷別：卷十九：鼓吹曲辭四
詩文：重華隆帝道，戎蠻或不賓。徐夷興有周，鬼方亦違殷。今在盛明世，寇虐動四垠。豺狼染牙爪，群生號穹旻。元帥統方夏，出車撫涼、秦。眾貞必以律，臧否實在人。威信加殊類，疏逖思自親。單醪豈有味，挾纊感至仁。武功尚止戈，七德美安民。遠跡由斯舉，永世無風塵。
---
張華·壯士篇 (三十一首之二十七)
詩題：壯士篇
篇目：三十一首之二十七
朝代：晉
作者：張華
卷別：卷六十七：雜曲歌辭七
詩題解：燕荊軻歌曰：「風蕭蕭兮易水寒，壯士一去兮不復還。」《壯士篇》蓋出於此。
詩文：天地相震蕩，回薄不知窮。人物稟常格，有始必有終。年時俛仰過，功名宜速崇。壯士懷憤激，安能守虛冲，乘我大宛馬，撫我繁弱弓。長劍橫九野，高冠拂玄穹。慷慨成素霓，嘯吒起清風。震響駭八荒，奮威曜四戎。濯鱗滄海畔，馳騁大漠中。獨步聖明世，四海稱英雄。
---
張華·晉正德大豫舞歌，二首之一：正德舞歌 (雅舞，二十五首之六)
詩題：晉正德大豫舞歌，二首之一：正德舞歌
篇目：雅舞，二十五首之六
朝代：晉
作者：張華
卷別：卷五十二：舞曲歌辭一
詩文：曰皇上天，玄鑒惟光。神器周回，五德代章。祚命于晉，世有哲王。弘濟區夏，陶甄萬方。大明垂耀，旁燭無疆。蚩蚩庶類，風德永康。皇道惟清，禮樂斯經。金石在縣，萬舞在庭。象容表慶，協律被聲。軼《武》超《濩》，取節《六韺》。同進退讓，化漸無形。太和宣洽，通于幽冥。
---
張華·晉正德大豫舞歌，二首之二：大豫舞歌 (雅舞，二十五首之七)
詩題：晉正德大豫舞歌，二首之二：大豫舞歌
篇目：雅舞，二十五首之七
朝代：晉
作者：張華
卷別：卷五十二：舞曲歌辭一
詩文：惟天之命，符運有歸。赫赫大晉，三后重暉。繼明紹世，光撫九圍。我皇紹期，遂在璇璣。群生屬命，奄有庶邦。慎徽五典，玄教遐通。萬方同軌，率土咸雍。受制大豫，宣德舞功。醇化既穆，王道協隆。仁及草木，惠加昆蟲。億兆夷人，悅仰皇風。丕顯大業，永世彌崇。
---
張華·正旦大會行禮詩，四首之一 (晉四廂樂歌，十六首之十三)
詩題：正旦大會行禮詩，四首之一
篇目：晉四廂樂歌，十六首之十三
朝代：晉
作者：張華
卷別：卷十三：燕射歌辭一
詩文：於赫皇祖，迪哲齊聖。經緯大業，基天之命。克開洪緒，誕篤天慶。旁濟彝倫，仰齊七政。
---
張華·正旦大會行禮詩，四首之三 (晉四廂樂歌，十六首之十五)
詩題：正旦大會行禮詩，四首之三
篇目：晉四廂樂歌，十六首之十五
朝代：晉
作者：張華
卷別：卷十三：燕射歌辭一
詩文：允文烈考，濬哲應期。參德天地，比功四時。大亨以正，庶績咸熙。肇啟晉宇，遂登皇基。
---
張華·正旦大會行禮詩，四首之二 (晉四廂樂歌，十六首之十四)
詩題：正旦大會行禮詩，四首之二
篇目：晉四廂樂歌，十六首之十四
朝代：晉
作者：張華
卷別：卷十三：燕射歌辭一
詩文：烈烈景皇，克明克聰。靜封略，定勳功。成民立政，儀刑萬邦。式固崇軌，光紹前蹤。
---
張華·正旦大會行禮詩，四首之四 (晉四廂樂歌，十六首之十六)
詩題：正旦大會行禮詩，四首之四
篇目：晉四廂樂歌，十六首之十六
朝代：晉
作者：張華
卷別：卷十三：燕射歌辭一
詩文：明明我后，玄德通神。受終正位，協應天人。容民厚下，育物流仁。躋我王道，輝光日新。
---
張華·王公上壽詩 (晉四廂樂歌，十六首之一)
詩題：王公上壽詩
篇目：晉四廂樂歌，十六首之一
朝代：晉
作者：張華
卷別：卷十三：燕射歌辭一
詩文：稱元慶，奉壽觴。后皇延遐祚，安樂撫萬方。
---
張華·遊俠篇 (三十一首之九)
詩題：遊俠篇
篇目：三十一首之九
朝代：晉
作者：張華
卷別：卷六十七：雜曲歌辭七
詩題解：《漢書·遊俠傳》曰：「戰國時，列國公子，魏有信陵，趙有平原，齊有孟嘗，楚有春申，皆藉王公之勢，競為遊俠，以取重諸侯，顯名天下。故後世稱遊俠者，以四豪為首焉。漢興，有魯人朱家及劇孟、郭解之徒，馳騖於閭里，皆以俠聞。其後長安熾盛，街閭各有豪俠。時萭章在城西柳市，號曰城西萭章。酒市有趙君都、賈子光，皆長安名豪，報仇怨、養刺客者也。」《魏志》曰：「楊阿若後名豐，字伯陽，少遊俠，常以報仇解怨為事。故時人為之號曰：『東市相斫楊阿若，西市相斫楊阿若。』後世遂有《遊俠曲》。」魏陳琳、晉張華，又有《博陵王宮俠曲》。
詩文：翩翩四公子，濁世稱賢明。龍虎方交爭，七國並抗衡。食客三千餘，門下多豪英。遊說朝夕至，辯士自從橫。孟嘗東出關，濟身由雞鳴。信陵西反魏，秦人不窺兵。趙勝南詛楚，乃與毛遂行。黃歇北適秦，太子還入荊。美哉遊俠士，何以尚四卿。我則異於是，好古師老、彭。
---
張華·遊獵篇 (三十一首之二十)
詩題：遊獵篇
篇目：三十一首之二十
朝代：晉
作者：張華
卷別：卷六十七：雜曲歌辭七
詩題解：《樂府解題》曰：「梁劉孝威《遊獵篇》雲：『之罘講射所，上林娛獵場。』備言遊行射獵之事；亦謂之《行行遊且獵篇》。」
詩文：歲暮凝霜結，堅冰沍幽泉。厲風蕩原隰，浮雲蔽昊天。玄雲晻雲⿰冘合，素雪紛連翩。鷹隼始擊鷙，虞人獻時鮮。嚴駕鳴儔侶，攬轡過中田。戎車方四牡，文軒馭紫燕。輿徒既整飭，容服麗且妍。武騎列重圍，前驅抗修旃。倏忽似回飆，絡繹若浮煙。鼓噪山淵動，衝塵雲霧連。輕繒拂素霓，纖網蔭長川。游魚未暇竄，歸雁不得旋。由基控繁弱，公差操黃間。機發應弦倒，一縱連雙肩。僵禽正狼籍，落羽何翩翻。積獲被山阜，流血丹中原。馳騁未及倦，曜靈俄移晷。結罝彌藪澤，囂聲振四鄙。鳥驚觸白刃，獸駭掛流矢。仰手接遊鴻，舉足蹴犀兕。如黃批狡兔，青骹撮飛雉。鵠鷺不盡收，鳧鷖安足視。日冥徒御勞，賞勤課能否。野饗會眾賓，玄酒甘且旨。燔炙播遺芳，金觴浮素蟻。珍羞墜歸雲，纖肴出淥水。四氣運不停，年時何亹亹。人生忽如寄，居世遽能幾。至人同禍福，達士等生死。榮辱渾一門，安知惡與美。遊放使心狂，覆車難再履。伯陽為我誡，檢跡投清軌。
---
張華·食舉東西廂樂詩，十一首之一 (晉四廂樂歌，十六首之二)
詩題：食舉東西廂樂詩，十一首之一
篇目：晉四廂樂歌，十六首之二
朝代：晉
作者：張華
卷別：卷十三：燕射歌辭一
詩文：明明在上，丕顯厥繇。翼翼三壽，蕃后惟休。群生漸德，六合承流。三正元辰，朝慶鱗萃。華夏奉職貢，八荒覲殊類。黻冕充廣庭，鳴玉盈朝位。
---
張華·食舉東西廂樂詩，十一首之七 (晉四廂樂歌，十六首之八)
詩題：食舉東西廂樂詩，十一首之七
篇目：晉四廂樂歌，十六首之八
朝代：晉
作者：張華
卷別：卷十三：燕射歌辭一
詩文：聖明統世篤皇仁，廣大配天地，順動若陶鈞。玄化參自然，至德通神明。清風暢八極，流澤被無垠。
---
張華·食舉東西廂樂詩，十一首之三 (晉四廂樂歌，十六首之四)
詩題：食舉東西廂樂詩，十一首之三
篇目：晉四廂樂歌，十六首之四
朝代：晉
作者：張華
卷別：卷十三：燕射歌辭一
詩文：朝享，上下咸雍。崇多儀，繁禮容。舞盛德，歌九功。揚芳烈，播休蹤。
---
張華·食舉東西廂樂詩，十一首之九 (晉四廂樂歌，十六首之十)
詩題：食舉東西廂樂詩，十一首之九
篇目：晉四廂樂歌，十六首之十
朝代：晉
作者：張華
卷別：卷十三：燕射歌辭一
詩文：朝元日，賓王庭。承宸極，當盛明。衍和樂，竭祗誠。仰嘉惠，懷德馨。游淳風，泳淑清。
---
張華·食舉東西廂樂詩，十一首之二 (晉四廂樂歌，十六首之三)
詩題：食舉東西廂樂詩，十一首之二
篇目：晉四廂樂歌，十六首之三
朝代：晉
作者：張華
卷別：卷十三：燕射歌辭一
詩文：濟濟朝位，言觀其光。儀序既以時，禮文煥以彰。思皇享多祜，嘉樂永無央。
---
張華·食舉東西廂樂詩，十一首之五 (晉四廂樂歌，十六首之六)
詩題：食舉東西廂樂詩，十一首之五
篇目：晉四廂樂歌，十六首之六
朝代：晉
作者：張華
卷別：卷十三：燕射歌辭一
詩文：世資聖哲，三后在天。啟鴻烈。啟鴻烈，隆王基。率土謳吟，欣戴于時。恆文示象，代氣著期。
---
張華·食舉東西廂樂詩，十一首之八 (晉四廂樂歌，十六首之九)
詩題：食舉東西廂樂詩，十一首之八
篇目：晉四廂樂歌，十六首之九
朝代：晉
作者：張華
卷別：卷十三：燕射歌辭一
詩文：於皇時晉，奕世齊聖。惟天降嘏，神祇保定。弘濟區夏，允集大命。有命既集光帝猷，大明重曜鑒六幽。聲教洋溢惠滂流。惠滂流，移風俗。多士盈朝，賢俊比屋。敦世心，斵雕反素樸。反素樸，懷庶方。干戚舞階庭，疏狄悅遐荒。扶南假重譯，肅慎襲衣裳。雲覆雨施，德洽無疆。旁作穆穆，仁化翔。
---
張華·食舉東西廂樂詩，十一首之六 (晉四廂樂歌，十六首之七)
詩題：食舉東西廂樂詩，十一首之六
篇目：晉四廂樂歌，十六首之七
朝代：晉
作者：張華
卷別：卷十三：燕射歌辭一
詩文：泰始開元，龍升在位。四隩同風，燮寧殊類。五韙來備，嘉生以遂。凝庶績，臻大康。申繁祉，胤無疆。本枝百世，繼緒不忘。繼緒不忘，休有烈光。永言配命，惟晉之祥。
---
張華·食舉東西廂樂詩，十一首之十 (晉四廂樂歌，十六首之十一)
詩題：食舉東西廂樂詩，十一首之十
篇目：晉四廂樂歌，十六首之十一
朝代：晉
作者：張華
卷別：卷十三：燕射歌辭一
詩文：協億兆，同歡榮。建皇極，統天位。運陰陽，御六氣。殷群生，成性類。王道浹，治功成。人倫序，俗化清。虔明祀，祗三靈。崇禮樂，式儀刑。
---
張華·食舉東西廂樂詩，十一首之十一 (晉四廂樂歌，十六首之十二)
詩題：食舉東西廂樂詩，十一首之十一
篇目：晉四廂樂歌，十六首之十二
朝代：晉
作者：張華
卷別：卷十三：燕射歌辭一
詩文：慶元吉，宴三朝。播金石，詠泠簫。奏《九夏》，舞《雲》《韶》。邁德音，流英聲。八紘一，六合寧。六合寧，承聖明。王澤洽，道登隆。綏函夏，總華戎。齊德教，混殊風。混殊風，康萬國。崇夷簡，尚敦德。弘王度，遠遐則。
---
張華·食舉東西廂樂詩，十一首之四 (晉四廂樂歌，十六首之五)
詩題：食舉東西廂樂詩，十一首之四
篇目：晉四廂樂歌，十六首之五
朝代：晉
作者：張華
卷別：卷十三：燕射歌辭一
詩文：皇化洽，洞幽明。懷柔百神，輯祥禎。潛龍躍，雕虎仁。儀鳳鳥，屆游麟。枯蠹榮，竭泉流。菌芝茂，枳棘柔。和氣應，休徵滋。協靈符，彰帝期。綏宇宙，萬國和。昊天成命，賚皇家，賚皇家。
---
張薦·送神 (唐享文敬太子廟樂章，六首之六)
詩題：送神
篇目：唐享文敬太子廟樂章，六首之六
朝代：唐
作者：張薦
卷別：卷十二：郊廟歌辭十二
詩文：三獻具舉，九旗將旋。追勞表德，罷享賓天。風引仙管，堂虛畫筵。芳馨常在，瞻望悠然。
---
張融·憂旦吟 (四十首之二十九)
詩題：憂旦吟
篇目：四十首之二十九
朝代：南朝齊
作者：張融
卷別：卷七十六：雜曲歌辭十六
詩文：鳴琴當春夜，春夜當鳴琴。羈人不及樂【羈人自不樂】，何似千里心。
---
張融·白日歌 (歌辭四，四十八首之十四)
詩題：白日歌
篇目：歌辭四，四十八首之十四
朝代：南朝齊
作者：張融
卷別：卷八十六：雜歌謠辭四
詩題解：張融歌序曰：「懸象著明，莫大於日月，而彼日月不能不謝。固知無准，衰為盛之終，盛乃衰之始，故為《白日歌》。」
詩文：白日白日，舒天照暉。數窮則盡，盛滿而衰。
---
張融·簫史曲 (江南弄下，五十首之四十二)
詩題：簫史曲
篇目：江南弄下，五十首之四十二
朝代：南朝齊
作者：張融
卷別：卷五十一：清商曲辭八
詩文：引響猶天外，吟聲似地中。戴勝噪落景，龍歕清霄風。
---
張衡·同聲歌 (四十首之三十一)
詩題：同聲歌
篇目：四十首之三十一
朝代：漢
作者：張衡
卷別：卷七十六：雜曲歌辭十六
詩題解：《樂府解題》曰：「《同聲歌》，漢張衡所作也。言婦人自謂幸得充閨房，願勉供婦職，不離君子。思為莞簟，在下以蔽匡床；衾裯，在上以護霜露。繾綣枕席，沒齒不忘焉。以喻臣子之事君也。」晉傅玄《何當行》曰：「同聲自相應，同心自相知。」言結交相合，其義亦同也。
詩文：邂逅承際會，得充君後房。情好新交接，恐栗若探湯。不才勉自竭，賤妾職所當。綢繆主中饋，奉禮助蒸嘗。思為莞蒻席，在下蔽匡床；願為羅衾幬，在上衛風霜。洒掃清枕席，鞮芬以狄香。重戶結金扄，高下華燈光。衣解巾粉御，列圖陳枕張。素女為我師，儀態盈萬方。眾夫所希見，天老教軒皇。樂莫斯夜樂，沒齒焉可忘。
---
張說·光大舞 (唐享太廟樂章，二十五首之九)
詩題：光大舞
篇目：唐享太廟樂章，二十五首之九
朝代：唐
作者：張說
卷別：卷十：郊廟歌辭十
詩序：獻宣皇帝
詩文：肅肅藝祖，滔滔濬源。有雄玉劍，作鎮金門。玄王貽緒，后稷謀孫。肇禋九廟，四海來尊。
---
張說·凱安 (唐封泰山樂章，十四首之十三)
詩題：凱安
篇目：唐封泰山樂章，十四首之十三
朝代：唐
作者：張說
卷別：卷五：郊廟歌辭五
詩序：武舞
詩文：烈祖順三靈，文宗威四海。黃鉞誅群盜，朱旗掃多罪。戢兵天下安，約法人心改。大哉干羽意，長見風雲在。
---
張說·凱安，四首之一 (唐享太廟樂章，二十五首之二十)
詩題：凱安，四首之一
篇目：唐享太廟樂章，二十五首之二十
朝代：唐
作者：張說
卷別：卷十：郊廟歌辭十
詩序：武舞
詩文：瑟彼瑤爵，亞維上公。室如屏氣，門不容躬。禮殷其本，樂執其中。聖皇永慕，天地幽通。
---
張說·凱安，四首之三 (唐享太廟樂章，二十五首之二十二)
詩題：凱安，四首之三
篇目：唐享太廟樂章，二十五首之二十二
朝代：唐
作者：張說
卷別：卷十：郊廟歌辭十
詩序：武舞
詩文：總總干戚，填填鼓鐘。奮揚增氣，坐作為容。離若鷙鳥，合如戰龍。萬方觀德，肅肅邕邕。
---
張說·凱安，四首之二 (唐享太廟樂章，二十五首之二十一)
詩題：凱安，四首之二
篇目：唐享太廟樂章，二十五首之二十一
朝代：唐
作者：張說
卷別：卷十：郊廟歌辭十
詩序：武舞
詩文：禮匝三獻，樂遍九成。降循軒陛，仰欷皇情。福與仁合，德因孝明。百年神畏，四海風行。
---
張說·凱安，四首之四 (唐享太廟樂章，二十五首之二十三)
詩題：凱安，四首之四
篇目：唐享太廟樂章，二十五首之二十三
朝代：唐
作者：張說
卷別：卷十：郊廟歌辭十
詩序：武舞
詩文：烈祖順三靈，文宗威四海。黃鉞誅群盜，朱旗掃多罪。戢兵天下安，約法人心改。大哉千羽意，長見風雲在。
---
張說·壽和 (唐封泰山樂章，十四首之十)
詩題：壽和
篇目：唐封泰山樂章，十四首之十
朝代：唐
作者：張說
卷別：卷五：郊廟歌辭五
詩序：酌獻
詩文：烝烝我后，享獻惟夤。躬酌鬱鬯，跪奠明神。孝莫孝乎配上帝親，敬莫敬乎教天下臣。
---
張說·壽和 (唐封泰山樂章，十四首之十一)
詩題：壽和
篇目：唐封泰山樂章，十四首之十一
朝代：唐
作者：張說
卷別：卷五：郊廟歌辭五
詩序：飲福
詩文：皇祖嚴配，配享皇天。皇皇降嘏，天子萬年。
---
張說·大和舞 (唐享太廟樂章，二十五首之十六)
詩題：大和舞
篇目：唐享太廟樂章，二十五首之十六
朝代：唐
作者：張說
卷別：卷十：郊廟歌辭十
詩序：獻中宗
詩文：退居江水，鬱起丹陵。禮物還舊，朝章中興。龍圖友及，駿命恭膺。鳴球秉瓚，大糦是承。
---
張說·大成舞 (唐享太廟樂章，二十五首之十二)
詩題：大成舞
篇目：唐享太廟樂章，二十五首之十二
朝代：唐
作者：張說
卷別：卷十：郊廟歌辭十
詩序：獻元皇帝
詩文：帝舞季曆，襲聖生昌。後歌有蟜，胎炎孕黃。天地合德，日月齊光。肅雍孝享，祚我萬方。
---
張說·大政舞 (唐享太廟樂章，二十五首之十一)
詩題：大政舞
篇目：唐享太廟樂章，二十五首之十一
朝代：唐
作者：張說
卷別：卷十：郊廟歌辭十
詩序：獻景皇帝
詩文：於赫元命，權輿帝文。天齊八柱，地半三分。宗廟觀德，笙鏞樂勳。封唐之兆，成天下君。
---
張說·大明舞 (唐享太廟樂章，二十五首之十三)
詩題：大明舞
篇目：唐享太廟樂章，二十五首之十三
朝代：唐
作者：張說
卷別：卷十：郊廟歌辭十
詩序：獻高祖
詩文：赤精亂德，四海困窮。黃旗舉義，三靈會同。旱望春雨，雲披大風。溥天來祭，高祖之功。
---
張說·太和 (唐享太廟樂章，二十五首之四)
詩題：太和
篇目：唐享太廟樂章，二十五首之四
朝代：唐
作者：張說
卷別：卷十：郊廟歌辭十
詩序：皇帝行
詩文：時文聖后，清廟肅邕。致誠勤薦，在貌思恭。玉節《肆夏》，金鏘五鐘。繩繩雲步，穆穆天容。
---
張說·太和 (唐封泰山樂章，十四首之七)
詩題：太和
篇目：唐封泰山樂章，十四首之七
朝代：唐
作者：張說
卷別：卷五：郊廟歌辭五
詩序：迎送皇帝
詩文：孝敬中發，和容外彰。騰華照宇，如升太陽。貞璧就奠，玄靈垂光。禮樂具舉，濟濟洋洋。
---
張說·崇德舞 (唐享太廟樂章，二十五首之十四)
詩題：崇德舞
篇目：唐享太廟樂章，二十五首之十四
朝代：唐
作者：張說
卷別：卷十：郊廟歌辭十
詩序：獻太宗
詩文：皇合一德，朝宗百神。削平天下，大拯生人。上帝配食，單于入臣。戎歌陳舞，曄曄震震。
---
張說·文舞 (唐享太廟樂章，二十五首之八)
詩題：文舞
篇目：唐享太廟樂章，二十五首之八
朝代：唐
作者：張說
卷別：卷十：郊廟歌辭十
詩序：酌醴齊
詩文：聖謨九德，真言五千。慶集昌胄，符開帝先。高文杖鉞，克配彼天。三宗握鏡，六合渙然。帝其承祀，率禮罔愆。圖書霧出，日月清懸。舞形德類，詠諗功傳。黃龍蜿蟺，彩雲蹁躚。五行氣順，八佾風宣。介此百祿，於皇萬年。
---
張說·景雲舞 (唐享太廟樂章，二十五首之十七)
詩題：景雲舞
篇目：唐享太廟樂章，二十五首之十七
朝代：唐
作者：張說
卷別：卷十：郊廟歌辭十
詩序：獻睿宗
詩文：景雲霏爛，告我帝符。噫帝沖德，與天為徒。笙鏞遙遠，俎豆虛無。春秋孝獻，迴復此都。
---
張說·永和 (唐享太廟樂章，二十五首之二十五)
詩題：永和
篇目：唐享太廟樂章，二十五首之二十五
朝代：唐
作者：張說
卷別：卷十：郊廟歌辭十
詩序：送神
詩文：眇嘉樂，授靈爽。感若來，思如往。休氣散，迴風上。返寂寞，還惚恍。懷靈駕，結空想。
---
張說·永和，三首之一 (唐享太廟樂章，二十五首之一)
詩題：永和，三首之一
篇目：唐享太廟樂章，二十五首之一
朝代：唐
作者：張說
卷別：卷十：郊廟歌辭十
詩序：迎神
詩文：肅九室，諧八音。歌皇慕，動神心。禮宿設，樂妙尋。聲明備，裸奠臨。
---
張說·永和，三首之三 (唐享太廟樂章，二十五首之三)
詩題：永和，三首之三
篇目：唐享太廟樂章，二十五首之三
朝代：唐
作者：張說
卷別：卷十：郊廟歌辭十
詩序：迎神
詩文：信工祝，永頌聲。來祖考，聽和平。相百辟，貢九瀛。神休委，帝孝成。
---
張說·永和，三首之二 (唐享太廟樂章，二十五首之二)
詩題：永和，三首之二
篇目：唐享太廟樂章，二十五首之二
朝代：唐
作者：張說
卷別：卷十：郊廟歌辭十
詩序：迎神
詩文：律迓氣，音入玄。依玉几，御黼筵。聆愾息，僾周旋。《九韶》遍，百福傳。
---
張說·登歌 (唐享太廟樂章，二十五首之二十四)
詩題：登歌
篇目：唐享太廟樂章，二十五首之二十四
朝代：唐
作者：張說
卷別：卷十：郊廟歌辭十
詩序：撤豆
詩文：止笙罄，徹豆籩。廓無響，窅八玄。主在室，神在天。情餘慕，禮罔愆。喜黍稷，屢豐年。
---
張說·破陣樂，二首之一 (七十四首之二十一)
詩題：破陣樂，二首之一
篇目：七十四首之二十一
朝代：唐
作者：張說
卷別：卷八十：近代曲辭二
詩題解：《歷代歌辭》曰：「《破陣樂》，小歌曲。」《樂苑》曰：「商調曲也。」按《破陣樂》本舞曲，唐太宗所造。玄宗又作《小破陣樂》，亦舞曲也。
詩文：漢兵出頓金微，照日明光鐵衣。百里火幡焰焰，千行雲騎騑騑。蹙踏遼河自竭，鼓噪燕山可飛。正屬四方朝賀，端知萬舞皇威。
---
張說·破陣樂，二首之二 (七十四首之二十二)
詩題：破陣樂，二首之二
篇目：七十四首之二十二
朝代：唐
作者：張說
卷別：卷八十：近代曲辭二
詩題解：《歷代歌辭》曰：「《破陣樂》，小歌曲。」《樂苑》曰：「商調曲也。」按《破陣樂》本舞曲，唐太宗所造。玄宗又作《小破陣樂》，亦舞曲也。
詩文：少年膽氣凌雲，共許驍雄出群。匹馬城南挑戰，單刀薊北從軍。一鼓鮮卑送款，五餌單于解紛。誓欲成名報國，羞將開口論勳。
---
張說·福和 (唐享太廟樂章，二十五首之十八)
詩題：福和
篇目：唐享太廟樂章，二十五首之十八
朝代：唐
作者：張說
卷別：卷十：郊廟歌辭十
詩序：飲福受脤
詩文：備禮用樂，崇親致尊。誠通慈降，敬徹愛存。獻懷稱壽，啐感承恩。皇帝孝德，子孫千億。大包天域，長亙不極。
---
張說·肅和 (唐享太廟樂章，二十五首之五)
詩題：肅和
篇目：唐享太廟樂章，二十五首之五
朝代：唐
作者：張說
卷別：卷十：郊廟歌辭十
詩序：登歌酌瓚
詩文：天子孝享，工歌溥將。躬裸鬱鬯，乃焚膋薌。臭以達陰，聲以求陽。奉時烝嘗，永代不忘。
---
張說·肅和 (唐封泰山樂章，十四首之八)
詩題：肅和
篇目：唐封泰山樂章，十四首之八
朝代：唐
作者：張說
卷別：卷五：郊廟歌辭五
詩序：登歌奠玉帛
詩文：奠祖配天，承天享帝。百靈咸秩，四海來祭。植我蒼璧，布我玄製。華日徘徊，神煙容裔。
---
張說·舒和 (唐享太廟樂章，二十五首之十九)
詩題：舒和
篇目：唐享太廟樂章，二十五首之十九
朝代：唐
作者：張說
卷別：卷十：郊廟歌辭十
詩序：送文舞迎武舞
詩文：六鐘翕協六變成，八佾倘佯八風生。樂《九韶》兮人神感，美《七德》兮天地清。
---
張說·舒和 (唐封泰山樂章，十四首之十二)
詩題：舒和
篇目：唐封泰山樂章，十四首之十二
朝代：唐
作者：張說
卷別：卷五：郊廟歌辭五
詩序：送文舞迎武舞
詩文：六鐘翕協六變成，八佾倘佯八風生。樂《九韶》兮人神感，美《七德》兮天地清。
---
張說·豫和 (唐封泰山樂章，十四首之十四)
詩題：豫和
篇目：唐封泰山樂章，十四首之十四
朝代：唐
作者：張說
卷別：卷五：郊廟歌辭五
詩序：送神
詩文：禮樂終，禋燎上。懷靈惠，結皇想。歸風疾，迴風爽。百福來，眾神往。
---
張說·豫和，六首之一 (唐封泰山樂章，十四首之一)
詩題：豫和，六首之一
篇目：唐封泰山樂章，十四首之一
朝代：唐
作者：張說
卷別：卷五：郊廟歌辭五
詩序：降神
詩文：挹泰壇，柴泰清。受天命，報天成。竦皇心，薦樂聲。志上達，歌下迎。
---
張說·豫和，六首之三 (唐封泰山樂章，十四首之三)
詩題：豫和，六首之三
篇目：唐封泰山樂章，十四首之三
朝代：唐
作者：張說
卷別：卷五：郊廟歌辭五
詩序：降神
詩文：相百辟，貢八荒。九歌敘，萬舞翔。肅振振，鏗皇皇。帝欣欣，福穰穰。
---
張說·豫和，六首之二 (唐封泰山樂章，十四首之二)
詩題：豫和，六首之二
篇目：唐封泰山樂章，十四首之二
朝代：唐
作者：張說
卷別：卷五：郊廟歌辭五
詩序：降神
詩文：億上帝，臨下庭。騎日月，陪列星。嘉祝信，大為糦馨。澹神心，醉皇靈。
---
張說·豫和，六首之五 (唐封泰山樂章，十四首之五)
詩題：豫和，六首之五
篇目：唐封泰山樂章，十四首之五
朝代：唐
作者：張說
卷別：卷五：郊廟歌辭五
詩序：降神
詩文：天道無親，至誠與鄰。山川遍禮，宮徵惟新。玉帛非盛，聰明會真。正斯一德，通乎百神。
---
張說·豫和，六首之六 (唐封泰山樂章，十四首之六)
詩題：豫和，六首之六
篇目：唐封泰山樂章，十四首之六
朝代：唐
作者：張說
卷別：卷五：郊廟歌辭五
詩序：降神
詩文：饗帝饗親，維孝維聖。緝熙懿德，敷揚成命。華夷志同，笙鏞禮盛。明靈降止，感此誠敬。
---
張說·豫和，六首之四 (唐封泰山樂章，十四首之四)
詩題：豫和，六首之四
篇目：唐封泰山樂章，十四首之四
朝代：唐
作者：張說
卷別：卷五：郊廟歌辭五
詩序：降神
詩文：高在上，道光明。物資始，德難名。承眷命，牧蒼生。寰宇謐，太階平。
---
張說·踏歌詞，二首之一 (一百五首之七十七)
詩題：踏歌詞，二首之一
篇目：一百五首之七十七
朝代：唐
作者：張說
卷別：卷八十二：近代曲辭四
詩文：花萼樓前雨露新，長安城裏太平人。龍銜火樹千燈豔，雞踏蓮花萬歲春【雞上蓮花萬歲春】。
---
張說·踏歌詞，二首之二 (一百五首之七十八)
詩題：踏歌詞，二首之二
篇目：一百五首之七十八
朝代：唐
作者：張說
卷別：卷八十二：近代曲辭四
詩文：帝宮三五戲春臺，行雨流風莫妒來。西域燈輪千影合，東華金闕萬重開。
---
張說·鄴都引 (樂府雜題二，五十首之二)
詩題：鄴都引
篇目：樂府雜題二，五十首之二
朝代：唐
作者：張說
卷別：卷九十一：新樂府辭二
詩文：君不見魏武草創爭天祿，群雄睚眥相馳逐。晝攜壯士破堅陣，夜接詞人賦華屋。都邑繚繞西山陽，桑榆漫漫漳河曲。城郭為墟人改代，但有西園明月在。鄴傍高塚多貴臣，蛾眉曼睩共灰塵。試上銅臺歌舞處，唯有秋風愁殺人。
---
張說·鈞天舞 (唐享太廟樂章，二十五首之十五)
詩題：鈞天舞
篇目：唐享太廟樂章，二十五首之十五
朝代：唐
作者：張說
卷別：卷十：郊廟歌辭十
詩序：獻高宗
詩文：高皇邁道，端拱無為。化懷獯鬻，兵賦句驪。禮尊封禪，樂盛來儀。合位媧後，同稱伏羲。
---
張說·長發舞 (唐享太廟樂章，二十五首之十)
詩題：長發舞
篇目：唐享太廟樂章，二十五首之十
朝代：唐
作者：張說
卷別：卷十：郊廟歌辭十
詩序：獻光皇帝
詩文：具禮崇德，備樂承風。魏推幢主，周贈司空。不行而至，無成有終。神興王業，天歸帝功。
---
張說·雍和 (唐封泰山樂章，十四首之九)
詩題：雍和
篇目：唐封泰山樂章，十四首之九
朝代：唐
作者：張說
卷別：卷五：郊廟歌辭五
詩序：迎俎
詩文：俎豆有馥，潔粢豐盛。亦有和羹，既戒既平。鼓鐘管磬，肅唱和鳴。皇皇后祖，來我思成。
---
張說·雍和，二首之一 (唐享太廟樂章，二十五首之六)
詩題：雍和，二首之一
篇目：唐享太廟樂章，二十五首之六
朝代：唐
作者：張說
卷別：卷十：郊廟歌辭十
詩序：迎俎
詩文：在滌嘉豢，麗碑敬牲。角握之牝，色純之騂。火傳陽燧，水溉陰精。太公胖俎，傅說和羹。
---
張說·雍和，二首之二 (唐享太廟樂章，二十五首之七)
詩題：雍和，二首之二
篇目：唐享太廟樂章，二十五首之七
朝代：唐
作者：張說
卷別：卷十：郊廟歌辭十
詩序：迎俎
詩文：俎豆有馥，齎盛潔豐。亦有和羹，既戒既平。鼓鐘管磬，肅唱和鳴。皇皇后祖，賚我思成。
---
張駿·東門行 (瑟調曲二，三十六首之二十六)
詩題：東門行
篇目：瑟調曲二，三十六首之二十六
朝代：晉
作者：張駿
卷別：卷三十七：相和歌辭十二
詩文：勾芒御春正，衡紀運玉瓊。明庶起祥風，和氣翕來征。慶雲蔭八極，甘雨潤四坰。昊天降靈澤，朝日耀華精。嘉苗布原野，百卉敷時榮。鳩鵲與鶖黃，間關相和鳴。芙蓉覆靈沼，香花揚芳馨。春遊誠可樂，感此白日傾。休否有終極，落葉思本莖。臨川悲逝者，節變動中情。
---
張駿·薤露 (相和曲中，四十六首之十七)
詩題：薤露
篇目：相和曲中，四十六首之十七
朝代：晉
作者：張駿
卷別：卷二十七：相和歌辭二
詩題解：《樂府解題》曰：「曹植擬《薤露行》為《天地》。」
詩文：在晉之二葉【在晉之二世】，皇道昧不明。主暗無良臣，艱亂起朝庭【姦亂起朝庭】。七柄失其所，權綱喪典刑。愚滑窺神器，牝雞又晨鳴。哲婦逞幽虐，宗祀一朝傾。儲君縊新昌，帝執金墉城。禍釁萌宮掖，胡馬動北坰。三方風塵起，玁狁竊上京。義士扼素婉，感慨懷憤盈。誓心蕩眾狄，積誠徹昊靈。
---
張齊賢·肅和 (唐儀坤廟樂章，十二首之四)
詩題：肅和
篇目：唐儀坤廟樂章，十二首之四
朝代：唐
作者：張齊賢
卷別：卷十一：郊廟歌辭十一
詩序：酌獻登歌
詩文：裸圭既濯，鬱鬯既陳。畫冪雲舉，黃流玉醇。儀充獻酌，禮盛眾禋。地察惟孝，愉焉饗親。
---
徐伯陽·日出東南隅行 (相和曲下，五十三首之四十七)
詩題：日出東南隅行
篇目：相和曲下，五十三首之四十七
朝代：南朝陳
作者：徐伯陽
卷別：卷二十八：相和歌辭三
詩文：朱城璧日起朱扉，青樓含照本暉暉。遠映陌上春桑葉，斜入秦家緗綺衣。羅敷妝粉能佳麗，鏡前新梳倭墮髻。圜籠嫋嫋掛青絲，鐵鉤冉冉勝丹桂。蠶飢日晚暫生愁，忽逢使君南陌頭。五馬停珂遣借問，雙臉含嬌特好羞。妾婿府中輕小吏，即今來往專城裏。欲識東方千騎歸，靄靄日暮紅塵起。
---
徐勉·採菱曲 (江南弄下，五十首之十四)
詩題：採菱曲
篇目：江南弄下，五十首之十四
朝代：南朝梁
作者：徐勉
卷別：卷五十一：清商曲辭八
詩文：相攜及嘉月，採菱渡北渚。微風吹櫂歌，日暮相容與。采采不能歸，望望方延佇。儻逢遺佩人，預以心相許。
---
徐勉·迎客曲 (六十六首之十六)
詩題：迎客曲
篇目：六十六首之十六
朝代：南朝梁
作者：徐勉
卷別：卷七十七：雜曲歌辭十七
詩文：絲管列，舞席陳，含聲未奏待嘉賓。羅絲管，舒舞席，斂袖嘿唇迎上客。
---
徐勉·送客曲 (六十六首之十七)
詩題：送客曲
篇目：六十六首之十七
朝代：南朝梁
作者：徐勉
卷別：卷七十七：雜曲歌辭十七
詩文：袖繽紛，聲委咽，餘曲未終高駕別。爵無算，景已流，空紆長袖客不留。
---
徐堅·壽和 (唐儀坤廟樂章，十二首之八)
詩題：壽和
篇目：唐儀坤廟樂章，十二首之八
朝代：唐
作者：徐堅
卷別：卷十一：郊廟歌辭十一
詩序：飲福
詩文：於穆清廟，肅雍嚴祀。合福受釐，介以繁祉。
---
徐堅·棹歌行 (瑟調曲五，四十四首之三十五)
詩題：棹歌行
篇目：瑟調曲五，四十四首之三十五
朝代：唐
作者：徐堅
卷別：卷四十：相和歌辭十五
詩文：棹女飾銀鉤，新妝下翠樓。霜絲青桂楫，蘭栧紫霞舟。水落金陵曙，風起洞庭秋。扣船過曲浦，飛帆越回流。影入桃花浪，春飄杜若洲。洲長殊未返，蕭散雲霞晚。日下大江平，煙生歸岸遠。岸遠聞潮波，爭途遊戲多。因聲趙津女，來聽採菱歌。
---
徐孝嗣·白雪歌 (四十五首之一)
詩題：白雪歌
篇目：四十五首之一
朝代：南朝宋
作者：徐孝嗣
卷別：卷五十七：琴曲歌辭一
詩題解：謝希逸《琴論》曰：「劉涓子善鼓琴，制《陽春》《白雪》曲。琴集曰：《白雪》師曠所作商調曲也。」《唐書·樂志》曰：「《白雪》，周曲也。」張華《博物志》曰：「《白雪》者，太帝使素女鼓五十弦瑟曲名也。」高宗顯慶二年，太常言《白雪》琴曲本宜合歌，今依琴中舊曲，以御製《雪詩》為《白雪》歌辭。又古今樂府奏正曲之後，皆別有送聲，乃取侍臣許敬宗等和詩以為送聲，各十六節。六年二月，呂才造琴歌《白雪》等曲，帝亦製歌辭十六章，皆著於樂府。
詩文：風閨晚翻靄，月殿夜凝明。願君早留眄【願君早流眄】，無令春草生。
---
徐彥伯·採蓮曲 (江南弄中，三十四首之十五)
詩題：採蓮曲
篇目：江南弄中，三十四首之十五
朝代：隋
作者：徐彥伯
卷別：卷五十：清商曲辭七
詩文：妾家越水邊，搖艇入江煙。既覓同心侶，復採同心蓮。折藕絲能脆，開花葉正圓。春歌弄明月，歸棹落花前。
---
徐彥伯·永和 (唐儀坤廟樂章，十二首之一)
詩題：永和
篇目：唐儀坤廟樂章，十二首之一
朝代：唐
作者：徐彥伯
卷別：卷十一：郊廟歌辭十一
詩序：迎神
詩文：猗若清廟，肅肅熒熒。國薦嚴祀，坤輿淑靈。有几在室，有樂在庭。臨茲孝享，百祿惟寧。
---
徐彥伯·班婕妤 (楚調曲下，四十一首之九)
詩題：班婕妤
篇目：楚調曲下，四十一首之九
朝代：唐
作者：徐彥伯
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：君恩忽斷絕，妾思終未央。巾櫛不可見，枕席空餘香。窗暗網羅白，階秋苔蘚黃。應門寂已閉，流涕向昭陽。
---
徐彥伯·胡無人行 (瑟調曲五，四十四首之四十一)
詩題：胡無人行
篇目：瑟調曲五，四十四首之四十一
朝代：唐
作者：徐彥伯
卷別：卷四十：相和歌辭十五
詩題解：《古今樂錄》曰：「王僧虔《技錄》有《胡無人行》，今不歌。」
詩文：十月繁霜下，征人遠鑿空。雲搖錦更節，海照角端弓。暗磧埋砂樹，沖飆卷塞蓬。方隨膜拜入，歌舞玉門中。
---
徐彥伯·芳樹 (漢鐃歌中，七十一首之四十二)
詩題：芳樹
篇目：漢鐃歌中，七十一首之四十二
朝代：唐
作者：徐彥伯
卷別：卷十七：鼓吹曲辭二
詩文：玉花珍簟上，金鏤畫屏開。曉月憐箏柱，春風憶鏡臺。箏柱春風吹曉月，芳樹落花朝暝歇。藁砧刀頭未有時，攀條拭淚坐相思。
---
徐悱·白馬篇 (齊瑟行，十九首之十六)
詩題：白馬篇
篇目：齊瑟行，十九首之十六
朝代：南朝梁
作者：徐悱
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：研蹄飾鏤鞍，飛鞚度河干。少年本上郡，遨遊入露寒。劍琢荊山玉，彈把隋珠丸。聞有邊烽急，飛候至長安。然諾竊自許，捐軀諒不難。占兵出細柳，轉戰向樓蘭。雄名盛李、霍，壯氣勇彭、韓。能令石飲羽，復使髮衝冠。要功非汗馬，報效乃鋒端。日沒塞雲起，風悲胡地寒。西征馘小月，北去腦烏丸。歸報明天子，燕然石復刊。
---
徐摛·胡無人行 (瑟調曲五，四十四首之三十九)
詩題：胡無人行
篇目：瑟調曲五，四十四首之三十九
朝代：南朝梁
作者：徐摛
卷別：卷四十：相和歌辭十五
詩題解：《古今樂錄》曰：「王僧虔《技錄》有《胡無人行》，今不歌。」
詩文：刻楹登魯殿，擁絮拭胡妝。猶將漢閨曲，誰忍奏氈房。遙憶甘泉夜，闇淚斷人腸。
---
徐謙·短歌行，二首之一 (平調曲一，三十七首之二十一)
詩題：短歌行，二首之一
篇目：平調曲一，三十七首之二十一
朝代：北朝北周
作者：徐謙
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：窮通皆是運，榮辱豈關身。不願門前客，看時逢故人。
---
徐謙·短歌行，二首之二 (平調曲一，三十七首之二十二)
詩題：短歌行，二首之二
篇目：平調曲一，三十七首之二十二
朝代：北朝北周
作者：徐謙
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：意氣青雲裏，爽朗煙霞外。不羨一囊錢，唯重心襟會。
---
徐賢妃·長門怨 (楚調曲中，五十五首之三十)
詩題：長門怨
篇目：楚調曲中，五十五首之三十
朝代：唐
作者：徐賢妃
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：舊愛柏梁臺，新寵昭陽殿。守分辭方輦，含情泣團扇。一朝歌舞榮，夙昔詩書賤。頹恩誠已矣，覆水難重薦。
---
徐防·長安有狹斜行 (清調曲三，四十八首之十)
詩題：長安有狹斜行
篇目：清調曲三，四十八首之十
朝代：南朝梁
作者：徐防
卷別：卷三十五：相和歌辭十
詩文：長安有勾曲，勾勾不通馹。塗逢二綺衣，夾路訪君室。君室近霸城，易識復知名。大息登金馬，中息謁承明。小息偏愛幸，走馬曳長纓。三息俱入門，車服盡雕輕。三息俱上堂，嘉賓四座盈。三息俱入戶，室內有光榮。大婦縑始呈，中婦鏽初營。小婦多姿媚，紅紗映削成。上客且安坐，胡床妾自擎。
---
徐陵·中婦織流黃 (清調曲三，四十八首之三十五)
詩題：中婦織流黃
篇目：清調曲三，四十八首之三十五
朝代：南朝陳
作者：徐陵
卷別：卷三十五：相和歌辭十
詩文：落花還井上，春機當戶前。帶衫行障口，覓釧枕檀邊。數鑷經無亂，新漿緯易牽。蜘蛛夜伴織，百舌曉驚眠。封用黎陽土，書因計吏船。欲知夫婿處，今督水衡錢。
---
徐陵·出自薊北門行 (三十四首之十八)
詩題：出自薊北門行
篇目：三十四首之十八
朝代：南朝陳
作者：徐陵
卷別：卷六十一：雜曲歌辭一
詩題解：魏曹植《豔歌行》曰：「出自薊北門，遙望胡地桑。枝枝自相值，葉葉自相當。」《樂府解題》曰：「《出自薊北門行》，其致與《從軍行》同，而兼言燕薊風物，及突騎勇悍之狀。若鮑照云《羽檄起邊亭》，備敘征戰苦辛之意。」《通典》曰：「燕本秦上谷郡，薊即漁陽郡，皆在遼西。」《漢書》曰：「薊，故燕國也。」
詩文：薊北聊長望，黃昏心獨愁。燕山對古刹，代郡隱城樓。屢戰橋恆斷，長冰塹不流。天雲如蛇陣，漢月帶胡愁。漬土泥函谷，挼繩縛涼州。平生燕頷相，會自得封侯。
---
徐陵·劉生 (漢橫吹曲四，五十三首之五十)
詩題：劉生
篇目：漢橫吹曲四，五十三首之五十
朝代：南朝陳
作者：徐陵
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：劉生殊倜儻，任俠遍京華。戚里驚鳴筑，平陽吹怨笳。俗儒排左氏，新室忌漢家。高才被擯壓，自古共憐嗟。
---
徐陵·折楊柳 (漢橫吹曲二，五十九首之四十一)
詩題：折楊柳
篇目：漢橫吹曲二，五十九首之四十一
朝代：南朝陳
作者：徐陵
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：嫋嫋河堤樹，依依魏主營。江陵有舊曲，洛下作新聲。妾對長楊苑，君登高柳城。春還應共見，蕩子太無情。
---
徐陵·梅花落 (漢橫吹曲四，五十三首之四)
詩題：梅花落
篇目：漢橫吹曲四，五十三首之四
朝代：南朝陳
作者：徐陵
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：對戶一株梅，新花落故栽。燕拾還蓮井，風吹上鏡臺。倡家怨思妾，樓上獨徘徊。啼看竹葉錦，篸罷未成裁。
---
徐陵·洛陽道，二首之一 (漢橫吹曲三，六十八首之三十七)
詩題：洛陽道，二首之一
篇目：漢橫吹曲三，六十八首之三十七
朝代：南朝陳
作者：徐陵
卷別：卷二十三：橫吹曲辭三
詩文：綠柳三春暗，紅塵百戲多。東門向金馬，南陌接銅駝。華軒翼葆吹，飛蓋響鳴珂。潘郎車欲滿，無奈擲花何。
---
徐陵·洛陽道，二首之二 (漢橫吹曲三，六十八首之三十八)
詩題：洛陽道，二首之二
篇目：漢橫吹曲三，六十八首之三十八
朝代：南朝陳
作者：徐陵
卷別：卷二十三：橫吹曲辭三
詩文：洛陽馳道上，春日起塵埃。濯龍望如霧【濯龍望如水】，河橋度似雷。聞珂知馬蹀，傍幰見甍開。相看不得語，密意眼中來。
---
徐陵·烏棲曲，二首之一 (西曲歌中，八十首之十二)
詩題：烏棲曲，二首之一
篇目：西曲歌中，八十首之十二
朝代：南朝陳
作者：徐陵
卷別：卷四十八：清商曲辭五
詩文：卓女紅粉期此夜【卓女紅妝期此夜】，胡姬沽酒誰論價。風流荀令好兒郎，偏能傅粉復薰香。
---
徐陵·烏棲曲，二首之二 (西曲歌中，八十首之十三)
詩題：烏棲曲，二首之二
篇目：西曲歌中，八十首之十三
朝代：南朝陳
作者：徐陵
卷別：卷四十八：清商曲辭五
詩文：繡帳羅帷隱燈燭，一夜千年猶不足。唯憎無賴汝南雞，天河未落猶爭啼。
---
徐陵·紫騮馬 (漢橫吹曲四，五十三首之十八)
詩題：紫騮馬
篇目：漢橫吹曲四，五十三首之十八
朝代：南朝陳
作者：徐陵
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：玉鐙繡纏鬃，金鞍錦覆幪。風驚塵未起，草淺埒猶空。角弓穿兩兔，珠彈落雙鴻。日斜馳逐罷，連翩還上東。
---
徐陵·長安道 (漢橫吹曲三，六十八首之五十五)
詩題：長安道
篇目：漢橫吹曲三，六十八首之五十五
朝代：南朝陳
作者：徐陵
卷別：卷二十三：橫吹曲辭三
詩文：輦道乘雙闕，豪雄被五都。橫橋象天漢，法駕應坤圖。韓康賣良藥，董偃鬻明珠。喧喧擁車騎，非但執金吾。
---
徐陵·長相思，二首之一 (五十二首之三十三)
詩題：長相思，二首之一
篇目：五十二首之三十三
朝代：南朝陳
作者：徐陵
卷別：卷六十九：雜曲歌辭九
詩文：長相思，望歸難，傳聞奉詔戍皋蘭【傳制戍皋蘭】。龍城遠，雁門寒，愁來瘦轉劇，衣帶自然寬。念君今不見【君今念不見】，誰為抱腰看。
---
徐陵·長相思，二首之二 (五十二首之三十四)
詩題：長相思，二首之二
篇目：五十二首之三十四
朝代：南朝陳
作者：徐陵
卷別：卷六十九：雜曲歌辭九
詩文：長相思，好春節，夢裏恆啼悲不洩。帳中起，窗前咽。柳絮飛還聚，遊絲斷復結。欲見洛陽花，如君隴頭雪。
---
徐陵·關山月，二首之一 (漢橫吹曲三，六十八首之八)
詩題：關山月，二首之一
篇目：漢橫吹曲三，六十八首之八
朝代：南朝陳
作者：徐陵
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：關山三五月，客子憶秦川。思婦高樓上，當窗應未眠。星旗映疏勒，雲陣上祁連。戰氣今如此，從軍復幾年。
---
徐陵·關山月，二首之二 (漢橫吹曲三，六十八首之九)
詩題：關山月，二首之二
篇目：漢橫吹曲三，六十八首之九
朝代：南朝陳
作者：徐陵
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：月出柳城東，微雲掩復通。蒼茫縈白暈，蕭瑟帶長風。羌兵燒上郡，胡騎獵雲中。將軍擁節起，戰士夜鳴弓。
---
徐陵·隴頭水 (漢橫吹曲一，四十四首之十)
詩題：隴頭水
篇目：漢橫吹曲一，四十四首之十
朝代：南朝陳
作者：徐陵
卷別：卷二十一：橫吹曲辭一
詩文：別塗聳千仞，離川懸百丈。攢荊夏不通，積雪冬難上。枝交隴底暗，石礙坡前響。回首咸陽中，唯言夢時往。
---
徐陵·雜曲 (六十六首之五十五)
詩題：雜曲
篇目：六十六首之五十五
朝代：南朝陳
作者：徐陵
卷別：卷七十七：雜曲歌辭十七
詩文：傾城得意已無儔，洞房連閣未消愁。宮中本造鴛鴦殿，為誰新起鳳皇樓。綠黛紅顏兩相發，千嬌百念情無歇。舞衫迴袖勝春風，歌扇當窗似秋月。碧玉宮妓自翩妍，絳樹新聲自可憐【絳樹新聲最可憐】。張星舊在天河上，猶來張姓本連天。二八年時不憂度，傍邊得寵誰應妒【傍邊得寵誰相妒】。立春曆日自當新，正月春幡底須故。流蘇錦帳掛香囊，織成羅幌隱燈光。只應私將琥珀枕，暝暝來上珊瑚床。
---
徐陵·驄馬驅 (漢橫吹曲四，五十三首之三十五)
詩題：驄馬驅
篇目：漢橫吹曲四，五十三首之三十五
朝代：南朝陳
作者：徐陵
卷別：卷二十四：橫吹曲辭四
詩文：白馬號龍駒，雕鞍名鏤渠【雕鞍名鏤衢】。諸兄二千石，小婦字羅敷。倚端輕掃史，召募擊休屠。塞外多風雪，城中絕詔書。空憶長楸下，連蹀復連踉𨁏。
---
微子·傷殷操 (四十五首之二十七)
詩題：傷殷操
篇目：四十五首之二十七
朝代：周
作者：微子
卷別：卷五十七：琴曲歌辭一
詩題解：《琴集》曰：「《傷殷操》微子所作也。」《尚書大傳》曰：「微子將朝周，過殷之故墟，見麥秀之蔪蔪，黍禾之蠅蠅也，曰：『此故父母之國，宗廟社稷之亡也。』志動心悲，欲哭則為朝周，欲泣則近婦人，推而廣之作雅聲，即此操也，亦謂之《麥秀歌》。」　
詩文：麥秀漸漸兮禾黍油油，彼狡童兮不我好仇。
---
戎昱·塞上曲，二首之一 (樂府雜題三，五十七首之十五)
詩題：塞上曲，二首之一
篇目：樂府雜題三，五十七首之十五
朝代：唐
作者：戎昱
卷別：卷九十二：新樂府辭三
詩文：漢將歸來虜塞空，旌旗初入玉關東。高蹄戰馬三千匹，落日平原秋草中。
---
戎昱·塞上曲，二首之二 (樂府雜題三，五十七首之十六)
詩題：塞上曲，二首之二
篇目：樂府雜題三，五十七首之十六
朝代：唐
作者：戎昱
卷別：卷九十二：新樂府辭三
詩文：胡風略地燒連山，碎葉孤城未下關。山頭烽子聲聲叫，知是將軍夜獵還。
---
戎昱·塞下曲，六首之一 (樂府雜題四，六十首之三十一)
詩題：塞下曲，六首之一
篇目：樂府雜題四，六十首之三十一
朝代：唐
作者：戎昱
卷別：卷九十三：新樂府辭四
詩文：慘慘寒日沒，北風卷蓬根。將軍領疲兵，卻入古塞門。回頭指陰山，殺氣成黃雲。
---
戎昱·塞下曲，六首之三 (樂府雜題四，六十首之三十三)
詩題：塞下曲，六首之三
篇目：樂府雜題四，六十首之三十三
朝代：唐
作者：戎昱
卷別：卷九十三：新樂府辭四
詩文：塞北無草木，烏鳶巢僵屍。泱漭沙漠空，終日胡風吹。戰卒多苦辛，苦辛無四時。
---
戎昱·塞下曲，六首之二 (樂府雜題四，六十首之三十二)
詩題：塞下曲，六首之二
篇目：樂府雜題四，六十首之三十二
朝代：唐
作者：戎昱
卷別：卷九十三：新樂府辭四
詩文：上山望胡兵，胡馬馳驟速。黃河冰已合，意又向南牧。嫖姚夜出軍，霜雪割人肉。
---
戎昱·塞下曲，六首之五 (樂府雜題四，六十首之三十五)
詩題：塞下曲，六首之五
篇目：樂府雜題四，六十首之三十五
朝代：唐
作者：戎昱
卷別：卷九十三：新樂府辭四
詩文：城上畫角哀，則知兵辛苦。試問左右人，無言淚如雨。何意休明時，終年事鼙鼓。
---
戎昱·塞下曲，六首之六 (樂府雜題四，六十首之三十六)
詩題：塞下曲，六首之六
篇目：樂府雜題四，六十首之三十六
朝代：唐
作者：戎昱
卷別：卷九十三：新樂府辭四
詩文：北風凋白草，胡馬日駸駸。夜後戍樓月，秋來邊將心。鐵衣霜露重，戰馬歲年深。自有盧龍塞，煙塵飛至今。
---
戎昱·塞下曲，六首之四 (樂府雜題四，六十首之三十四)
詩題：塞下曲，六首之四
篇目：樂府雜題四，六十首之三十四
朝代：唐
作者：戎昱
卷別：卷九十三：新樂府辭四
詩文：晚渡西海西，向東看日沒。傍岸砂礫堆，半和戰兵骨。單于竟未滅，陰氣常勃勃。
---
戎昱·從軍行 (平調曲四，五十八首之十)
詩題：從軍行
篇目：平調曲四，五十八首之十
朝代：唐
作者：戎昱
卷別：卷三十三：相和歌辭八
詩文：昔從李都尉，雙鞬照馬蹄。擒生黑山北，殺敵黃雲西。太白沈虜地，邊草復萋萋。歸來邯鄲市，百尺青樓梯。感激然諾重，平生膽力齊。芳筵暮歌發，豔紛輕鬟低。半醉秋風起，鐵騎門前嘶。遠戍報烽火，孤城嚴鼓鼙。揮鞭望塵去，少婦莫含啼。
---
戎昱·採蓮曲，二首之一 (江南弄中，三十四首之二十一)
詩題：採蓮曲，二首之一
篇目：江南弄中，三十四首之二十一
朝代：唐
作者：戎昱
卷別：卷五十：清商曲辭七
詩文：雖聽採蓮曲，詎識採蓮心。漾楫愛花遠，回船愁良深。煙生極浦色，日落半江陰。同侶憐波靜，看妝墮玉簪。
---
戎昱·採蓮曲，二首之二 (江南弄中，三十四首之二十二)
詩題：採蓮曲，二首之二
篇目：江南弄中，三十四首之二十二
朝代：唐
作者：戎昱
卷別：卷五十：清商曲辭七
詩文：涔陽女兒花滿頭，毿毿同泛木蘭舟。秋風日暮南湖裏，爭唱菱歌不肯休。
---
戎昱·苦哉行，五首之一 (平調曲四，五十八首之四十九)
詩題：苦哉行，五首之一
篇目：平調曲四，五十八首之四十九
朝代：唐
作者：戎昱
卷別：卷三十三：相和歌辭八
詩文：彼鼠侵我廚，縱貍授粱肉。鼠雖為君卻，貍食自須足。冀雪大國恥，翻是大國辱。羶腥逼綺羅，塼瓦雜珠玉。登樓非騁望，目笑是心哭，何意天樂中，至今奏胡曲。
---
戎昱·苦哉行，五首之三 (平調曲四，五十八首之五十一)
詩題：苦哉行，五首之三
篇目：平調曲四，五十八首之五十一
朝代：唐
作者：戎昱
卷別：卷三十三：相和歌辭八
詩文：登樓望天衢，目極淚盈睫。強笑無笑容，須妝舊花靨。昔年買奴僕，奴僕來碎葉。豈意未死間，自為匈奴妾。一生忽至此，萬事痛苦業。得出塞垣飛，不如彼蜂蝶。
---
戎昱·苦哉行，五首之二 (平調曲四，五十八首之五十)
詩題：苦哉行，五首之二
篇目：平調曲四，五十八首之五十
朝代：唐
作者：戎昱
卷別：卷三十三：相和歌辭八
詩文：官軍收洛陽，家住洛陽里。夫婿與兄弟，目前見傷死。吞聲不許哭，還遣衣羅綺。上馬隨匈奴，數秋黃塵里。生為名家女，死作塞垣鬼。鄉國無還期，天津哭流水。
---
戎昱·苦哉行，五首之五 (平調曲四，五十八首之五十三)
詩題：苦哉行，五首之五
篇目：平調曲四，五十八首之五十三
朝代：唐
作者：戎昱
卷別：卷三十三：相和歌辭八
詩文：可汗奉親詔，今月歸燕山。忽如亂刀劍，攬妾心腸間。出戶望北荒，迢迢玉門關。生人為死別，有去無時還。漢月割妾心，胡風凋妾顏。去去斷絕魂，叫天天不聞。
---
戎昱·苦哉行，五首之四 (平調曲四，五十八首之五十二)
詩題：苦哉行，五首之四
篇目：平調曲四，五十八首之五十二
朝代：唐
作者：戎昱
卷別：卷三十三：相和歌辭八
詩文：妾家青河邊，七葉承貂蟬。身為最小女，偏得渾家憐。親戚不相識，幽閨十五年。有時最遠出，祗到中門前。前年狂胡來，懼死翻生全。今秋官軍至，豈意遭戈鋋。匈奴為先鋒，長鼻黃髮拳。彎弓獵生人，百步牛羊羶。脫身落虎口，不及歸黃泉。苦哉難重陳，暗哭蒼蒼天。
---
戎昱·苦辛行 (清調曲三，四十八首之四十八)
詩題：苦辛行
篇目：清調曲三，四十八首之四十八
朝代：唐
作者：戎昱
卷別：卷三十五：相和歌辭十
詩文：且莫奏短歌，聽余苦辛詞。如今刀筆士，不及屠沽兒。少年無事學詩賦，豈意文章復相誤。東西南北少知音，終年竟歲悲行路。仰面訴天天不聞，低頭告地地不言。天地生我尚如此，陌上他人何足論？誰謂西江深，涉之固無憂。誰謂南山高，可以登之遊。險巇唯有世間路，一嚮令人堪白頭。貴人立意不可測，等閒桃李成荊棘。風塵之士深可親，心如雞犬能依人。悲來卻憶漢天子，不棄相如家舊貧。勸君且飲酒，酒能散羈愁，誰家有酒判一醉，萬事從他江水流。
---
成公綏·正旦大會行禮歌，十五首之一 (晉四廂樂歌，十六首之二)
詩題：正旦大會行禮歌，十五首之一
篇目：晉四廂樂歌，十六首之二
朝代：晉
作者：成公綏
卷別：卷十三：燕射歌辭一
詩文：穆穆天子，光臨萬國。多士盈朝，莫匪俊德。流化罔極，王猷允塞。嘉會置酒，嘉賓充庭。羽旄曜辰極，鐘鼓振泰清。百辟朝三朝，彧彧明儀刑。濟濟鏘鏘，金振玉聲。
---
成公綏·正旦大會行禮歌，十五首之七 (晉四廂樂歌，十六首之八)
詩題：正旦大會行禮歌，十五首之七
篇目：晉四廂樂歌，十六首之八
朝代：晉
作者：成公綏
卷別：卷十三：燕射歌辭一
詩文：惟天降命，翼仁祐聖。於穆三皇，載德彌盛。總齊瓊璣，光統七政。百揆時序，化若神聖。四海同風興至仁，濟民育物擬陶鈞。擬陶鈞，垂惠潤。皇皇群賢，峨峨英雋。德化宣芬，芳播來胤。播來胤，垂後昆。清廟何穆穆，皇極闢四門。皇極闢四門，萬機無不綜。亹亹翼翼，樂不及荒，饑不遑食。大禮既行樂無極。
---
成公綏·正旦大會行禮歌，十五首之三 (晉四廂樂歌，十六首之四)
詩題：正旦大會行禮歌，十五首之三
篇目：晉四廂樂歌，十六首之四
朝代：晉
作者：成公綏
卷別：卷十三：燕射歌辭一
詩文：樂哉，天下安寧。道化行，風俗清。《簫韶》作，詠九成。年豐穰，世泰平。至治哉，樂無窮。元首聰明，股肱忠。澍豐澤，揚清風。
---
成公綏·正旦大會行禮歌，十五首之九 (晉四廂樂歌，十六首之十)
詩題：正旦大會行禮歌，十五首之九
篇目：晉四廂樂歌，十六首之十
朝代：晉
作者：成公綏
卷別：卷十三：燕射歌辭一
詩文：邁洪化，振靈威。懷萬方，納九夷。朝閶闔，宴紫微。
---
成公綏·正旦大會行禮歌，十五首之二 (晉四廂樂歌，十六首之三)
詩題：正旦大會行禮歌，十五首之二
篇目：晉四廂樂歌，十六首之三
朝代：晉
作者：成公綏
卷別：卷十三：燕射歌辭一
詩文：禮樂具，宴嘉賓。眉壽祚聖皇，景福惟日新。群后戾止，有來雍雍。獻酬納贄，崇此禮容。豐肴萬俎，旨酒千鍾。嘉樂盡宴樂，福祿咸攸同。
---
成公綏·正旦大會行禮歌，十五首之五 (晉四廂樂歌，十六首之六)
詩題：正旦大會行禮歌，十五首之五
篇目：晉四廂樂歌，十六首之六
朝代：晉
作者：成公綏
卷別：卷十三：燕射歌辭一
詩文：泰始建元，鳳皇龍興。龍興伊何？享祚萬乘。奄有八荒，化育黎蒸。圖書煥炳，金石有徵。德光大，道熙隆。被四表，格皇穹。奕奕萬嗣，明明顯融，高朗令終。保茲永祚，與天比崇。
---
成公綏·正旦大會行禮歌，十五首之八 (晉四廂樂歌，十六首之九)
詩題：正旦大會行禮歌，十五首之八
篇目：晉四廂樂歌，十六首之九
朝代：晉
作者：成公綏
卷別：卷十三：燕射歌辭一
詩文：登崑崙，上曾城。乘飛龍，升泰清。冠日月，佩五星。揚虹蜺，建彗旌。披慶雲，蔭繁榮。覽八極，遊天庭。順天地，和陰陽。序四時，曜三光。張帝網，正皇綱。播仁風，流惠康。
---
成公綏·正旦大會行禮歌，十五首之六 (晉四廂樂歌，十六首之七)
詩題：正旦大會行禮歌，十五首之六
篇目：晉四廂樂歌，十六首之七
朝代：晉
作者：成公綏
卷別：卷十三：燕射歌辭一
詩文：聖皇君四海，順人應天期。三葉合重光，泰始開洪基。明曜參日月，功化侔四時。宇宙清且泰，黎庶咸雍熙，善哉雍熙。
---
成公綏·正旦大會行禮歌，十五首之十 (晉四廂樂歌，十六首之十一)
詩題：正旦大會行禮歌，十五首之十
篇目：晉四廂樂歌，十六首之十一
朝代：晉
作者：成公綏
卷別：卷十三：燕射歌辭一
詩文：建五旗，羅鐘虡。列四縣，奏《韶》《武》。鏗金石，揚旌羽。縱八佾，巴、渝舞。詠《雅》《頌》，和律呂。于胥樂，樂聖主。
---
成公綏·正旦大會行禮歌，十五首之十一 (晉四廂樂歌，十六首之十二)
詩題：正旦大會行禮歌，十五首之十一
篇目：晉四廂樂歌，十六首之十二
朝代：晉
作者：成公綏
卷別：卷十三：燕射歌辭一
詩文：化蕩蕩，清風泄。總英雄，御俊傑。開宇宙，掃四裔。光緝熙，美聖哲。超百代，揚休烈。流景祚，顯萬世。
---
成公綏·正旦大會行禮歌，十五首之十三 (晉四廂樂歌，十六首之十四)
詩題：正旦大會行禮歌，十五首之十三
篇目：晉四廂樂歌，十六首之十四
朝代：晉
作者：成公綏
卷別：卷十三：燕射歌辭一
詩文：光光景皇，無競惟烈。匡時拯俗，休功蓋世。宇宙既康，九域有截。天命降鑒，啟祚明哲。
---
成公綏·正旦大會行禮歌，十五首之十二 (晉四廂樂歌，十六首之十三)
詩題：正旦大會行禮歌，十五首之十二
篇目：晉四廂樂歌，十六首之十三
朝代：晉
作者：成公綏
卷別：卷十三：燕射歌辭一
詩文：皇皇顯祖，翼世佐時。寧濟六合，受命應期。神武鷹揚，大化咸熙。廓開皇衢，用成帝基。
---
成公綏·正旦大會行禮歌，十五首之十五 (晉四廂樂歌，十六首之十六)
詩題：正旦大會行禮歌，十五首之十五
篇目：晉四廂樂歌，十六首之十六
朝代：晉
作者：成公綏
卷別：卷十三：燕射歌辭一
詩文：明明聖帝，龍飛在天。與靈合契，通德幽玄。仰化青雲，俯育重淵。受靈之祜，於萬斯年。
---
成公綏·正旦大會行禮歌，十五首之十四 (晉四廂樂歌，十六首之十五)
詩題：正旦大會行禮歌，十五首之十四
篇目：晉四廂樂歌，十六首之十五
朝代：晉
作者：成公綏
卷別：卷十三：燕射歌辭一
詩文：穆穆烈考，克明克雋。實天生德，誕膺靈運。肇建帝業，開國有晉。載德奕世，垂慶洪胤。
---
成公綏·正旦大會行禮歌，十五首之四 (晉四廂樂歌，十六首之五)
詩題：正旦大會行禮歌，十五首之四
篇目：晉四廂樂歌，十六首之五
朝代：晉
作者：成公綏
卷別：卷十三：燕射歌辭一
詩文：嘉瑞出，靈應彰。麒麟見，鳳皇翔。醴泉湧，流中唐。嘉禾生，穗盈箱。降繁祉，祚聖皇。承天位，統萬國。受命應期，授聖德。四世重光，宣開洪業。景克昌，文欽明，德彌彰。肇啟晉邦，流祚無疆。
---
成公綏·王公上壽酒歌 (晉四廂樂歌，十六首之一)
詩題：王公上壽酒歌
篇目：晉四廂樂歌，十六首之一
朝代：晉
作者：成公綏
卷別：卷十三：燕射歌辭一
詩文：上壽酒，樂未央。大晉應天慶，皇帝永無疆。
---
戴叔倫·新別離 (四十四首之二十)
詩題：新別離
篇目：四十四首之二十
朝代：唐
作者：戴叔倫
卷別：卷七十二：雜曲歌辭十二
詩文：手把杏花枝，未曾經別離。黃昏掩閨後，寂寞自心知。
---
戴叔倫·明君詞 (吟嘆曲，五十九首之四十三)
詩題：明君詞
篇目：吟嘆曲，五十九首之四十三
朝代：唐
作者：戴叔倫
卷別：卷二十九：相和歌辭四
詩文：漢宮若遠近，路在沙塞上。到死不得歸，何人共南望。
---
戴叔倫·獨不見 (五十三首之五十二)
詩題：獨不見
篇目：五十三首之五十二
朝代：唐
作者：戴叔倫
卷別：卷七十五：雜曲歌辭十五
詩題解：《樂府解題》曰：「《獨不見》，傷思而不得見也。」
詩文：前宮路非遠，舊苑春將遍。玉戶看早梅，雕梁數歸燕。身輕逐舞袖，香暖傳歌扇。自知秋風詞，長侍昭陽殿。誰信後庭人，年年獨不見。
---
戴叔倫·轉應詞 (一百五首之五十三)
詩題：轉應詞
篇目：一百五首之五十三
朝代：唐
作者：戴叔倫
卷別：卷八十二：近代曲辭四
詩文：邊草，邊草，邊草盡來兵老。出南山北雪晴，千里萬里月明。明月，明月，胡笳一聲愁絕。
---
戴叔倫·長門怨 (楚調曲中，五十五首之四十六)
詩題：長門怨
篇目：楚調曲中，五十五首之四十六
朝代：唐
作者：戴叔倫
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：自憶專房寵，曾居第一流。移恩向何處，暫妒不容收。夜久絲管絕，月明宮殿秋。空將舊時意，長望鳳凰樓。
---
戴叔倫·關山月，二首之一 (漢橫吹曲三，六十八首之十九)
詩題：關山月，二首之一
篇目：漢橫吹曲三，六十八首之十九
朝代：唐
作者：戴叔倫
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：月出照關山，秋風人未還。清光無遠近，鄉淚半書間。
---
戴叔倫·關山月，二首之二 (漢橫吹曲三，六十八首之二十)
詩題：關山月，二首之二
篇目：漢橫吹曲三，六十八首之二十
朝代：唐
作者：戴叔倫
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：一雁過連營，繁霜覆古城。胡笳在何處，半夜起邊聲。
---
戴嵩·從軍行 (平調曲三，四十五首之三十二)
詩題：從軍行
篇目：平調曲三，四十五首之三十二
朝代：南朝梁
作者：戴嵩
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：長安夜刺閨，胡騎白銅鞮。詔書發隴右，召募取關西。劍懸三尺鞘，鎧累七重犀。督軍鳴戰鼓，巡夜數更鼙。侵星出柳塞，際晚入榆溪。秦涇含藥鴆，晉火逐飛雞。通泉開地道，望敵豎雲梯。陰山日不暮，長城風自淒。弓寒折錦鞬，馬凍滑斜蹄。燕旗竿上晚，羌笛管中嘶。登山試下趙，憑軾且平齊。當今函谷上，唯見一丸泥。
---
戴師顏·塞上 (樂府雜題三，五十七首之三十八)
詩題：塞上
篇目：樂府雜題三，五十七首之三十八
朝代：唐
作者：戴師顏
卷別：卷九十二：新樂府辭三
詩文：空磧晝蒼茫，沙腥古戰場。逢春多霰雪，生計在牛羊。冷角吹鄉淚，乾榆落夢床。從來山水客，誰謂到漁陽。
---
戴暠·君子行 (平調曲三，四十五首之五)
詩題：君子行
篇目：平調曲三，四十五首之五
朝代：南朝梁
作者：戴暠
卷別：卷三十二：相和歌辭七
詩題解：《樂府解題》曰：「古辭云『君子防未然』，蓋言遠嫌疑也。又有《君子有所思行》，辭旨與此不同。」
詩文：畫野依德星，開鄽對廉水。接越稱交讓，連樹名君子。數非唯二失，升階無三止。探甑不凝塵，正冠還避李。寄言蘧伯玉，無為嗟獨恥。
---
戴暠·度關山 (相和曲中，四十六首之三)
詩題：度關山
篇目：相和曲中，四十六首之三
朝代：南朝梁
作者：戴暠
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：昔聽隴頭吟，平居已流涕。今上關山望，長安樹如薺。千里非鄉邑，百姓為兄弟。軍中大體自相褒，其間得意各分曹。博陵輕俠皆無位，幽州重氣本多豪。馬銜苜蓿葉，劍寶鷿鵜膏【劍瑩鷿鵜膏】。初征心未習【初征心未息】，復值雁飛入。山頭看月近，草上知風急。笛喝曲難成，笳繁響還澀。武帝初承平，東伐復西征。薊門海作塹，榆塞冰為城。催令四校出，倚望三邊平。箭服潮來動，刀環臨陣鳴。將軍一百戰，都護五千兵。且決雄雌眼前利，誰道功名身後事。丈夫意氣本自然，來時辭弟已聞天【來時辭第已開天】。但令此身與命在，不持烽火照甘泉。
---
戴暠·月重輪行 (瑟調曲五，四十四首之十四)
詩題：月重輪行
篇目：瑟調曲五，四十四首之十四
朝代：南朝梁
作者：戴暠
卷別：卷四十：相和歌辭十五
詩文：皇基屬明兩，副德表重輪。重輪非是暈。桂滿自恆春。海珠含更滅，階蓂翳且新。婕妤比團扇，曹王譬洛神。浮川疑讓璧，入戶類燒銀。從來看顧兔，不曾聞鬥麟。北堂豈盈手，西園偏照人。
---
戴暠·煌煌京洛行 (瑟調曲四，三十九首之三十八)
詩題：煌煌京洛行
篇目：瑟調曲四，三十九首之三十八
朝代：南朝梁
作者：戴暠
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《煌煌京洛行》，歌文帝園桃一篇。』」《樂府解題》曰：「晉樂奏文帝『夭夭園桃，無子空長』，言虛美者多敗。又有韓信高鳥盡，良弓藏，子房保身全名，蘇秦傾側賣主，陳軫忠而有謀，楚懷不納，郭生古之雅人，燕昭臣之，吳起知小謀大，及魯仲連高士，不受千金等語。若宋鮑照『鳳樓十二重』，梁戴暠『欲知佳麗地』，始則盛稱京洛之美，終言君恩歇薄，有怨曠沉淪之嘆。」
詩文：欲知佳麗地，為君陳帝京。由來稱俠窟，爭利復爭名。鑄銅門外馬，刻石水中鯨。黑龍過飲渭，丹鳳俯臨城。群公邀郭解，天子問黃瓊。詔幸平陽第，騎指伏波營。五侯同拜爵，七貴各垂纓。衣風飄颻起，車塵暗浪生。舞見淮南法，歌聞齊后聲。揮金留客坐，饌玉待鐘鳴。獨有文園客，偏嗟武騎輕。
---
戴暠·神仙篇 (三十三首之七)
詩題：神仙篇
篇目：三十三首之七
朝代：南朝梁
作者：戴暠
卷別：卷六十四：雜曲歌辭四
詩文：徒聞石為火，未見坂停丸。暫數盈虛月，長隨晝夜瀾。辭家試學道，逢師得姓韓。閬山金靜室，蓬丘銀露壇。安平醖仙酒，渤海轉神丹。初飛喜退鳳，新學法乘鸞。十芒生月腦，六焰起星肝。流瓊播疑俗，信玉類陽官。玄都宴晚集，紫府事朝看。謝手今為別，進憐此俗難。
---
戴暠·釣竿 (漢鐃歌中，二十八首之二十四)
詩題：釣竿
篇目：漢鐃歌中，二十八首之二十四
朝代：南朝梁
作者：戴暠
卷別：卷十八：鼓吹曲辭三
詩題解：崔豹《古今注》曰：「《釣竿》者，伯常子避仇河濱為漁者，其妻思之而作也。每至河側輒歌之。後司馬相如作《釣竿詩》，遂傳為樂曲。」
詩文：試持玄者釣，暫罷池陽獵。翠羽飾長綸，蕖花裝小艓。鉤利斷蓴絲，帆舉牽菱葉。聊載前魚童，過看後舟妾。
---
房篆·金樂歌 (四十八首之三十二)
詩題：金樂歌
篇目：四十八首之三十二
朝代：南朝梁
作者：房篆
卷別：卷七十四：雜曲歌辭十四
詩文：前溪流碧水，後渚映青天。登臺臨寶鏡，開窗對綺錢。玉顏光粉色，羅袖拂金鈿。春風散輕蝶，明月映新蓮。摘花競時侶，催柏及芳年。
---
施榮泰·王昭君 (吟嘆曲，五十九首之四)
詩題：王昭君
篇目：吟嘆曲，五十九首之四
朝代：南朝梁
作者：施榮泰
卷別：卷二十九：相和歌辭四
詩文：垂羅下椒閣，舉袖拂胡塵。唧唧撫心嘆，蛾眉誤殺人。
---
施肩吾　·壯士行 (三十一首之三十一)
詩題：壯士行
篇目：三十一首之三十一
朝代：唐
作者：施肩吾　
卷別：卷六十七：雜曲歌辭七
詩文：一斗之膽撐臟腑，如磥之筋礙臂骨。有時誤入千人叢，自覺一身橫突兀。當今四海無煙塵，胸襟被壓不得伸。凍梟殘蠆我不取，污我匣裏青蛇鱗。
---
施肩吾·古別離，二首之一 (四十二首之四十)
詩題：古別離，二首之一
篇目：四十二首之四十
朝代：唐
作者：施肩吾
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：古人謾歌西飛燕，十年不見狂夫面。三更風作切夢刀，萬轉愁成繫腸線。所嗟不及牛女星，一年一度得相見。
---
施肩吾·古曲，五首之一 (六十六首之六十二)
詩題：古曲，五首之一
篇目：六十六首之六十二
朝代：唐
作者：施肩吾
卷別：卷七十七：雜曲歌辭十七
詩文：可憐江北女，慣唱江南曲。搖蕩木蘭舟，雙鳧不成浴。
---
施肩吾·古曲，五首之三 (六十六首之六十四)
詩題：古曲，五首之三
篇目：六十六首之六十四
朝代：唐
作者：施肩吾
卷別：卷七十七：雜曲歌辭十七
詩文：夜裁鴛鴦綺，朝織蒲桃綾。欲試一寸心，待縫三尺冰。
---
施肩吾·古曲，五首之二 (六十六首之六十三)
詩題：古曲，五首之二
篇目：六十六首之六十三
朝代：唐
作者：施肩吾
卷別：卷七十七：雜曲歌辭十七
詩文：郎為匕上香，妾為籠上灰。歸時雖暖熱，去罷生塵埃。
---
施肩吾·古曲，五首之五 (六十六首之六十六)
詩題：古曲，五首之五
篇目：六十六首之六十六
朝代：唐
作者：施肩吾
卷別：卷七十七：雜曲歌辭十七
詩文：紅顏感暮花，白日同流水。思君如孤燈，一夜一心死。
---
施肩吾·古曲，五首之四 (六十六首之六十五)
詩題：古曲，五首之四
篇目：六十六首之六十五
朝代：唐
作者：施肩吾
卷別：卷七十七：雜曲歌辭十七
詩文：憐時魚得水，怨罷商與參。不如山支子，卻解結同心。
---
施肩吾·定情樂 (四十首之三十五)
詩題：定情樂
篇目：四十首之三十五
朝代：唐
作者：施肩吾
卷別：卷七十六：雜曲歌辭十六
詩文：敢嗟君不憐，自是命不諧。著破三條裾，卻還雙股釵。
---
施肩吾·少年行 (六十三首之四十一)
詩題：少年行
篇目：六十三首之四十一
朝代：唐
作者：施肩吾
卷別：卷六十六：雜曲歌辭六
詩文：醉騎白馬走空衢，惡少皆稱電不如。五鳳街頭閒勒轡，半垂衫袖揖金吾。
---
施肩吾·春遊樂 (六十六首之三十六)
詩題：春遊樂
篇目：六十六首之三十六
朝代：唐
作者：施肩吾
卷別：卷七十七：雜曲歌辭十七
詩文：一年三百六十日，賞心那似春中物。草迷曲塢花滿園，東家少年西家出。
---
施肩吾·楊柳枝 (一百一首之四十九)
詩題：楊柳枝
篇目：一百一首之四十九
朝代：唐
作者：施肩吾
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：傷見路傍楊柳春，一枝折盡一重新。今年還折去年處，不送去年離別人。
---
施肩吾·襄陽曲 (西曲歌中，八十首之五十三)
詩題：襄陽曲
篇目：西曲歌中，八十首之五十三
朝代：唐
作者：施肩吾
卷別：卷四十八：清商曲辭五
詩文：大堤女兒郎莫尋，三三五五結同心。清晨對鏡冶容色，意欲取郎千萬金。
---
施肩吾·起夜來 (五十三首之四十五)
詩題：起夜來
篇目：五十三首之四十五
朝代：唐
作者：施肩吾
卷別：卷七十五：雜曲歌辭十五
詩題解：《樂府解題》曰：「《起夜來》，其辭意猶念疇昔思君之來也。」唐聶夷中又有《起夜半》。
詩文：香銷連理帶，塵覆合歡杯。懶臥相思枕，愁吟《起夜來》。
---
明餘慶·從軍行 (平調曲三，四十五首之四十五)
詩題：從軍行
篇目：平調曲三，四十五首之四十五
朝代：隋
作者：明餘慶
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：三邊烽亂驚，十萬且橫行。風卷常山陣，笳喧細柳營。劍花寒不落，弓月曉逾明。會取淮南地，持作朔方城。
---
晉宋梁辭·上聲歌，八首之一 (吳聲歌曲二，一百一十二首之二十六)
詩題：上聲歌，八首之一
篇目：吳聲歌曲二，一百一十二首之二十六
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：儂本是蕭草，持作蘭桂名。芬芳頓交盛，感郎為《上聲》。
---
晉宋梁辭·上聲歌，八首之七 (吳聲歌曲二，一百一十二首之三十二)
詩題：上聲歌，八首之七
篇目：吳聲歌曲二，一百一十二首之三十二
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：裲襠與郎著，反繡持貯裏。汙汙莫濺浣，持許相存在。
---
晉宋梁辭·上聲歌，八首之三 (吳聲歌曲二，一百一十二首之二十八)
詩題：上聲歌，八首之三
篇目：吳聲歌曲二，一百一十二首之二十八
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：初歌《子夜》曲，改調促鳴箏。四座暫寂靜，聽我歌《上聲》。
---
晉宋梁辭·上聲歌，八首之二 (吳聲歌曲二，一百一十二首之二十七)
詩題：上聲歌，八首之二
篇目：吳聲歌曲二，一百一十二首之二十七
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：郎作《上聲曲》，柱促使弦哀。譬如秋風急，觸遇傷儂懷。
---
晉宋梁辭·上聲歌，八首之五 (吳聲歌曲二，一百一十二首之三十)
詩題：上聲歌，八首之五
篇目：吳聲歌曲二，一百一十二首之三十
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：三月寒暖適，楊柳可藏雀。未言涕交零，如何見君隔。
---
晉宋梁辭·上聲歌，八首之八 (吳聲歌曲二，一百一十二首之三十三)
詩題：上聲歌，八首之八
篇目：吳聲歌曲二，一百一十二首之三十三
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：春月暖何太，生裙迮羅襪。曖曖日欲冥，從儂門前過。
---
晉宋梁辭·上聲歌，八首之六 (吳聲歌曲二，一百一十二首之三十一)
詩題：上聲歌，八首之六
篇目：吳聲歌曲二，一百一十二首之三十一
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：新衫繡兩端【新衫繡迮襠】，迮著羅裙裏。行步動微塵，羅裙隨風起。
---
晉宋梁辭·上聲歌，八首之四 (吳聲歌曲二，一百一十二首之二十九)
詩題：上聲歌，八首之四
篇目：吳聲歌曲二，一百一十二首之二十九
朝代：
作者：晉宋梁辭
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」 
詩文：三鼓染烏頭，聞鼓白門裏。擥裳抱履走，何冥不輕紀。
---
晉宋齊辭·子夜四時歌，七十五首之一：春歌，二十首之一 (吳聲歌曲一，一百三十五首之四十六)
詩題：子夜四時歌，七十五首之一：春歌，二十首之一
篇目：吳聲歌曲一，一百三十五首之四十六
朝代：
作者：晉宋齊辭
卷別：卷四十四：清商曲辭一
詩文：春風動春心，流目矚山林。山林多奇采，陽鳥吐清音。
---
晉宋齊辭·子夜四時歌，七十五首之七十一：冬歌，十七首之十三 (吳聲歌曲一，一百三十五首之一百一十六)
詩題：子夜四時歌，七十五首之七十一：冬歌，十七首之十三
篇目：吳聲歌曲一，一百三十五首之一百一十六
朝代：
作者：晉宋齊辭
卷別：卷四十四：清商曲辭一
詩文：何處結同心，西陵柏樹下。晃蕩無四壁，嚴霜凍殺我。
---
晉宋齊辭·子夜四時歌，七十五首之七十三：冬歌，十七首之十五 (吳聲歌曲一，一百三十五首之一百一十八)
詩題：子夜四時歌，七十五首之七十三：冬歌，十七首之十五
篇目：吳聲歌曲一，一百三十五首之一百一十八
朝代：
作者：晉宋齊辭
卷別：卷四十四：清商曲辭一
詩文：未嘗經辛苦，無故強相矜。欲知千里寒，但看井水冰。
---
晉宋齊辭·子夜四時歌，七十五首之七十二：冬歌，十七首之十四 (吳聲歌曲一，一百三十五首之一百一十七)
詩題：子夜四時歌，七十五首之七十二：冬歌，十七首之十四
篇目：吳聲歌曲一，一百三十五首之一百一十七
朝代：
作者：晉宋齊辭
卷別：卷四十四：清商曲辭一
詩文：白雪停陰岡，丹華耀陽林。何必絲與竹，山水有清音。
---
晉宋齊辭·子夜四時歌，七十五首之七十五：冬歌，十七首之十七 (吳聲歌曲一，一百三十五首之一百二十)
詩題：子夜四時歌，七十五首之七十五：冬歌，十七首之十七
篇目：吳聲歌曲一，一百三十五首之一百二十
朝代：
作者：晉宋齊辭
卷別：卷四十四：清商曲辭一
詩文：適見三陽日，寒蟬已復鳴。感時為歡嘆，白髮綠鬢生。
---
晉宋齊辭·子夜四時歌，七十五首之七十四：冬歌，十七首之十六 (吳聲歌曲一，一百三十五首之一百一十九)
詩題：子夜四時歌，七十五首之七十四：冬歌，十七首之十六
篇目：吳聲歌曲一，一百三十五首之一百一十九
朝代：
作者：晉宋齊辭
卷別：卷四十四：清商曲辭一
詩文：果欲結金蘭，但看松柏林。經霜不墮地【經霜不墜地】，歲寒無異心。
---
晉宋齊辭·子夜四時歌，七十五首之七十：冬歌，十七首之十二 (吳聲歌曲一，一百三十五首之一百一十五)
詩題：子夜四時歌，七十五首之七十：冬歌，十七首之十二
篇目：吳聲歌曲一，一百三十五首之一百一十五
朝代：
作者：晉宋齊辭
卷別：卷四十四：清商曲辭一
詩文：嚴霜白草木，寒風晝夜起。感時為歡嘆，霜鬢不可視。
---
晉宋齊辭·子夜四時歌，七十五首之七：春歌，二十首之七 (吳聲歌曲一，一百三十五首之五十二)
詩題：子夜四時歌，七十五首之七：春歌，二十首之七
篇目：吳聲歌曲一，一百三十五首之五十二
朝代：
作者：晉宋齊辭
卷別：卷四十四：清商曲辭一
詩文：朱光照綠苑，丹華粲羅星。那能閨中繡，獨無懷春情。
---
晉宋齊辭·子夜四時歌，七十五首之三十一：夏歌，二十首之十一 (吳聲歌曲一，一百三十五首之七十六)
詩題：子夜四時歌，七十五首之三十一：夏歌，二十首之十一
篇目：吳聲歌曲一，一百三十五首之七十六
朝代：
作者：晉宋齊辭
卷別：卷四十四：清商曲辭一
詩文：適見戴青幡，三春已復傾。林鵲改初調，林中夏蟬鳴。
---
晉宋齊辭·子夜四時歌，七十五首之三十七：夏歌，二十首之十七 (吳聲歌曲一，一百三十五首之八十二)
詩題：子夜四時歌，七十五首之三十七：夏歌，二十首之十七
篇目：吳聲歌曲一，一百三十五首之八十二
朝代：
作者：晉宋齊辭
卷別：卷四十四：清商曲辭一
詩文：春傾桑葉盡，夏開蠶務畢。晝夜理機縳，知欲早成匹。
---
晉宋齊辭·子夜四時歌，七十五首之三十三：夏歌，二十首之十三 (吳聲歌曲一，一百三十五首之七十八)
詩題：子夜四時歌，七十五首之三十三：夏歌，二十首之十三
篇目：吳聲歌曲一，一百三十五首之七十八
朝代：
作者：晉宋齊辭
卷別：卷四十四：清商曲辭一
詩文：昔別春風起，今還夏雲浮。路遙日月促，非是我淹留。
---
晉宋齊辭·子夜四時歌，七十五首之三十九：夏歌，二十首之十九 (吳聲歌曲一，一百三十五首之八十四)
詩題：子夜四時歌，七十五首之三十九：夏歌，二十首之十九
篇目：吳聲歌曲一，一百三十五首之八十四
朝代：
作者：晉宋齊辭
卷別：卷四十四：清商曲辭一
詩文：輕衣不重綵，飆風故不涼。三伏何時過，許儂紅粉妝。
---
晉宋齊辭·子夜四時歌，七十五首之三十二：夏歌，二十首之十二 (吳聲歌曲一，一百三十五首之七十七)
詩題：子夜四時歌，七十五首之三十二：夏歌，二十首之十二
篇目：吳聲歌曲一，一百三十五首之七十七
朝代：
作者：晉宋齊辭
卷別：卷四十四：清商曲辭一
詩文：春桃初發紅，惜色恐儂擿。朱夏花落去，誰復相尋覓。
---
晉宋齊辭·子夜四時歌，七十五首之三十五：夏歌，二十首之十五 (吳聲歌曲一，一百三十五首之八十)
詩題：子夜四時歌，七十五首之三十五：夏歌，二十首之十五
篇目：吳聲歌曲一，一百三十五首之八十
朝代：
作者：晉宋齊辭
卷別：卷四十四：清商曲辭一
詩文：四周芙蓉池，朱堂敝無壁。珍簟鏤玉床，繾綣任懷適。
---
晉宋齊辭·子夜四時歌，七十五首之三十八：夏歌，二十首之十八 (吳聲歌曲一，一百三十五首之八十三)
詩題：子夜四時歌，七十五首之三十八：夏歌，二十首之十八
篇目：吳聲歌曲一，一百三十五首之八十三
朝代：
作者：晉宋齊辭
卷別：卷四十四：清商曲辭一
詩文：情知三夏熬，今日偏獨甚。香巾拂玉席，共郎登樓寢。
---
晉宋齊辭·子夜四時歌，七十五首之三十六：夏歌，二十首之十六 (吳聲歌曲一，一百三十五首之八十一)
詩題：子夜四時歌，七十五首之三十六：夏歌，二十首之十六
篇目：吳聲歌曲一，一百三十五首之八十一
朝代：
作者：晉宋齊辭
卷別：卷四十四：清商曲辭一
詩文：赫赫盛陽月，無儂不握扇。窈窕瑤臺女，冶遊戲涼殿。
---
晉宋齊辭·子夜四時歌，七十五首之三十四：夏歌，二十首之十四 (吳聲歌曲一，一百三十五首之七十九)
詩題：子夜四時歌，七十五首之三十四：夏歌，二十首之十四
篇目：吳聲歌曲一，一百三十五首之七十九
朝代：
作者：晉宋齊辭
卷別：卷四十四：清商曲辭一
詩文：青荷蓋淥水，芙蓉葩紅鮮。郎見欲採我，我心欲懷蓮。
---
晉宋齊辭·子夜四時歌，七十五首之三十：夏歌，二十首之十 (吳聲歌曲一，一百三十五首之七十五)
詩題：子夜四時歌，七十五首之三十：夏歌，二十首之十
篇目：吳聲歌曲一，一百三十五首之七十五
朝代：
作者：晉宋齊辭
卷別：卷四十四：清商曲辭一
詩文：鬱蒸仲暑月，長嘯出湖邊。芙蓉始結葉，花豔未成蓮。
---
晉宋齊辭·子夜四時歌，七十五首之三：春歌，二十首之三 (吳聲歌曲一，一百三十五首之四十八)
詩題：子夜四時歌，七十五首之三：春歌，二十首之三
篇目：吳聲歌曲一，一百三十五首之四十八
朝代：
作者：晉宋齊辭
卷別：卷四十四：清商曲辭一
詩文：光風流月初，新林錦花舒。情人戲春月，窈窕曳羅裾。
---
晉宋齊辭·子夜四時歌，七十五首之九：春歌，二十首之九 (吳聲歌曲一，一百三十五首之五十四)
詩題：子夜四時歌，七十五首之九：春歌，二十首之九
篇目：吳聲歌曲一，一百三十五首之五十四
朝代：
作者：晉宋齊辭
卷別：卷四十四：清商曲辭一
詩文：羅裳迮紅袖，玉釵明月璫。冶游步春露，豔覓同心郎。
---
晉宋齊辭·子夜四時歌，七十五首之二十一：夏歌，二十首之一 (吳聲歌曲一，一百三十五首之六十六)
詩題：子夜四時歌，七十五首之二十一：夏歌，二十首之一
篇目：吳聲歌曲一，一百三十五首之六十六
朝代：
作者：晉宋齊辭
卷別：卷四十四：清商曲辭一
詩文：高堂不作壁，招取四面風。吹歡羅裳開，動儂含笑容。
---
晉宋齊辭·子夜四時歌，七十五首之二十七：夏歌，二十首之七 (吳聲歌曲一，一百三十五首之七十二)
詩題：子夜四時歌，七十五首之二十七：夏歌，二十首之七
篇目：吳聲歌曲一，一百三十五首之七十二
朝代：
作者：晉宋齊辭
卷別：卷四十四：清商曲辭一
詩文：田蠶事已畢，思婦猶苦身。當暑理絺服，持寄與行人。
---
晉宋齊辭·子夜四時歌，七十五首之二十三：夏歌，二十首之三 (吳聲歌曲一，一百三十五首之六十八)
詩題：子夜四時歌，七十五首之二十三：夏歌，二十首之三
篇目：吳聲歌曲一，一百三十五首之六十八
朝代：
作者：晉宋齊辭
卷別：卷四十四：清商曲辭一
詩文：開春初無歡，秋冬更增淒。共戲炎暑月，還覺兩情諧。
---
晉宋齊辭·子夜四時歌，七十五首之二十九：夏歌，二十首之九 (吳聲歌曲一，一百三十五首之七十四)
詩題：子夜四時歌，七十五首之二十九：夏歌，二十首之九
篇目：吳聲歌曲一，一百三十五首之七十四
朝代：
作者：晉宋齊辭
卷別：卷四十四：清商曲辭一
詩文：暑盛靜無風，夏雲薄暮起。攜手密葉下，浮瓜沉朱李。
---
晉宋齊辭·子夜四時歌，七十五首之二十二：夏歌，二十首之二 (吳聲歌曲一，一百三十五首之六十七)
詩題：子夜四時歌，七十五首之二十二：夏歌，二十首之二
篇目：吳聲歌曲一，一百三十五首之六十七
朝代：
作者：晉宋齊辭
卷別：卷四十四：清商曲辭一
詩文：反覆華簟上，屏帳了不施。郎君未可前，等我整容儀。
---
晉宋齊辭·子夜四時歌，七十五首之二十五：夏歌，二十首之五 (吳聲歌曲一，一百三十五首之七十)
詩題：子夜四時歌，七十五首之二十五：夏歌，二十首之五
篇目：吳聲歌曲一，一百三十五首之七十
朝代：
作者：晉宋齊辭
卷別：卷四十四：清商曲辭一
詩文：疊扇放床上，企想遠風來。輕袖拂華妝，窈窕登高臺。
---
晉宋齊辭·子夜四時歌，七十五首之二十八：夏歌，二十首之八 (吳聲歌曲一，一百三十五首之七十三)
詩題：子夜四時歌，七十五首之二十八：夏歌，二十首之八
篇目：吳聲歌曲一，一百三十五首之七十三
朝代：
作者：晉宋齊辭
卷別：卷四十四：清商曲辭一
詩文：朝登涼臺上，夕宿蘭池裏。乘月採芙蓉，夜夜得蓮子。
---
晉宋齊辭·子夜四時歌，七十五首之二十六：夏歌，二十首之六 (吳聲歌曲一，一百三十五首之七十一)
詩題：子夜四時歌，七十五首之二十六：夏歌，二十首之六
篇目：吳聲歌曲一，一百三十五首之七十一
朝代：
作者：晉宋齊辭
卷別：卷四十四：清商曲辭一
詩文：含桃已中食，郎贈合歡扇。深感同心意，蘭室期相見。
---
晉宋齊辭·子夜四時歌，七十五首之二十四：夏歌，二十首之四 (吳聲歌曲一，一百三十五首之六十九)
詩題：子夜四時歌，七十五首之二十四：夏歌，二十首之四
篇目：吳聲歌曲一，一百三十五首之六十九
朝代：
作者：晉宋齊辭
卷別：卷四十四：清商曲辭一
詩文：春別猶春戀，夏還情更久。羅帳為誰褰，雙枕何時有？
---
晉宋齊辭·子夜四時歌，七十五首之二十：春歌，二十首之二十 (吳聲歌曲一，一百三十五首之六十五)
詩題：子夜四時歌，七十五首之二十：春歌，二十首之二十
篇目：吳聲歌曲一，一百三十五首之六十五
朝代：
作者：晉宋齊辭
卷別：卷四十四：清商曲辭一
詩文：自從別歡後，嘆音不絕響。黃蘗向春生，苦心隨日長。
---
晉宋齊辭·子夜四時歌，七十五首之二：春歌，二十首之二 (吳聲歌曲一，一百三十五首之四十七)
詩題：子夜四時歌，七十五首之二：春歌，二十首之二
篇目：吳聲歌曲一，一百三十五首之四十七
朝代：
作者：晉宋齊辭
卷別：卷四十四：清商曲辭一
詩文：綠荑帶長路，丹椒重紫莖。流吹出郊外，共歡弄春英。
---
晉宋齊辭·子夜四時歌，七十五首之五十一：秋歌，十八首之十一 (吳聲歌曲一，一百三十五首之九十六)
詩題：子夜四時歌，七十五首之五十一：秋歌，十八首之十一
篇目：吳聲歌曲一，一百三十五首之九十六
朝代：
作者：晉宋齊辭
卷別：卷四十四：清商曲辭一
詩文：自從別歡來，何日不相思。常恐秋葉零，無復蓮條時。
---
晉宋齊辭·子夜四時歌，七十五首之五十七：秋歌，十八首之十七 (吳聲歌曲一，一百三十五首之一百二)
詩題：子夜四時歌，七十五首之五十七：秋歌，十八首之十七
篇目：吳聲歌曲一，一百三十五首之一百二
朝代：
作者：晉宋齊辭
卷別：卷四十四：清商曲辭一
詩文：秋夜入窗裏，羅帳起飄颺。仰頭看明月，寄情千里光。
---
晉宋齊辭·子夜四時歌，七十五首之五十三：秋歌，十八首之十三 (吳聲歌曲一，一百三十五首之九十八)
詩題：子夜四時歌，七十五首之五十三：秋歌，十八首之十三
篇目：吳聲歌曲一，一百三十五首之九十八
朝代：
作者：晉宋齊辭
卷別：卷四十四：清商曲辭一
詩文：初寒八九月，獨纏自絡絲。寒衣尚未了，郎喚儂底為？
---
晉宋齊辭·子夜四時歌，七十五首之五十九：冬歌，十七首之一 (吳聲歌曲一，一百三十五首之一百四)
詩題：子夜四時歌，七十五首之五十九：冬歌，十七首之一
篇目：吳聲歌曲一，一百三十五首之一百四
朝代：
作者：晉宋齊辭
卷別：卷四十四：清商曲辭一
詩文：淵冰厚三尺，素雪覆千里。我心如松柏，君情復何似？
---
晉宋齊辭·子夜四時歌，七十五首之五十二：秋歌，十八首之十二 (吳聲歌曲一，一百三十五首之九十七)
詩題：子夜四時歌，七十五首之五十二：秋歌，十八首之十二
篇目：吳聲歌曲一，一百三十五首之九十七
朝代：
作者：晉宋齊辭
卷別：卷四十四：清商曲辭一
詩文：掘作九州池，儘是大宅裏。處處種芙蓉，婉轉得蓮子。
---
晉宋齊辭·子夜四時歌，七十五首之五十五：秋歌，十八首之十五 (吳聲歌曲一，一百三十五首之一百)
詩題：子夜四時歌，七十五首之五十五：秋歌，十八首之十五
篇目：吳聲歌曲一，一百三十五首之一百
朝代：
作者：晉宋齊辭
卷別：卷四十四：清商曲辭一
詩文：仰頭看桐樹，桐花特可憐。願天無霜雪，梧子解千年。
---
晉宋齊辭·子夜四時歌，七十五首之五十八：秋歌，十八首之十八 (吳聲歌曲一，一百三十五首之一百三)
詩題：子夜四時歌，七十五首之五十八：秋歌，十八首之十八
篇目：吳聲歌曲一，一百三十五首之一百三
朝代：
作者：晉宋齊辭
卷別：卷四十四：清商曲辭一
詩文：別在三陽初，望還九秋暮。惡見東流水，終年不西顧。
---
晉宋齊辭·子夜四時歌，七十五首之五十六：秋歌，十八首之十六 (吳聲歌曲一，一百三十五首之一百一)
詩題：子夜四時歌，七十五首之五十六：秋歌，十八首之十六
篇目：吳聲歌曲一，一百三十五首之一百一
朝代：
作者：晉宋齊辭
卷別：卷四十四：清商曲辭一
詩文：白露朝夕生，秋風淒長夜。憶郎須寒服，乘月擣白素。
---
晉宋齊辭·子夜四時歌，七十五首之五十四：秋歌，十八首之十四 (吳聲歌曲一，一百三十五首之九十九)
詩題：子夜四時歌，七十五首之五十四：秋歌，十八首之十四
篇目：吳聲歌曲一，一百三十五首之九十九
朝代：
作者：晉宋齊辭
卷別：卷四十四：清商曲辭一
詩文：秋愛兩兩雁，春感雙雙燕。蘭鷹接野雞，雉落誰當見？
---
晉宋齊辭·子夜四時歌，七十五首之五十：秋歌，十八首之十 (吳聲歌曲一，一百三十五首之九十五)
詩題：子夜四時歌，七十五首之五十：秋歌，十八首之十
篇目：吳聲歌曲一，一百三十五首之九十五
朝代：
作者：晉宋齊辭
卷別：卷四十四：清商曲辭一
詩文：草木不常榮【草木不長榮】，憔悴為秋霜。今遇泰始世，年逢九春陽。
---
晉宋齊辭·子夜四時歌，七十五首之五：春歌，二十首之五 (吳聲歌曲一，一百三十五首之五十)
詩題：子夜四時歌，七十五首之五：春歌，二十首之五
篇目：吳聲歌曲一，一百三十五首之五十
朝代：
作者：晉宋齊辭
卷別：卷四十四：清商曲辭一
詩文：碧樓冥初月，羅綺垂新風。含春未及歌，桂酒發清容。
---
晉宋齊辭·子夜四時歌，七十五首之八：春歌，二十首之八 (吳聲歌曲一，一百三十五首之五十三)
詩題：子夜四時歌，七十五首之八：春歌，二十首之八
篇目：吳聲歌曲一，一百三十五首之五十三
朝代：
作者：晉宋齊辭
卷別：卷四十四：清商曲辭一
詩文：鮮雲媚朱景，芳風散林花。佳人步春苑，繡帶飛紛葩。
---
晉宋齊辭·子夜四時歌，七十五首之六十一：冬歌，十七首之三 (吳聲歌曲一，一百三十五首之一百六)
詩題：子夜四時歌，七十五首之六十一：冬歌，十七首之三
篇目：吳聲歌曲一，一百三十五首之一百六
朝代：
作者：晉宋齊辭
卷別：卷四十四：清商曲辭一
詩文：寒鳥依高樹，枯林鳴悲風。為歡憔悴盡，那得好顏容。
---
晉宋齊辭·子夜四時歌，七十五首之六十七：冬歌，十七首之九 (吳聲歌曲一，一百三十五首之一百一十二)
詩題：子夜四時歌，七十五首之六十七：冬歌，十七首之九
篇目：吳聲歌曲一，一百三十五首之一百一十二
朝代：
作者：晉宋齊辭
卷別：卷四十四：清商曲辭一
詩文：天寒歲欲暮，朔風舞飛雪。懷人重衾寢，故有三夏熱。
---
晉宋齊辭·子夜四時歌，七十五首之六十三：冬歌，十七首之五 (吳聲歌曲一，一百三十五首之一百八)
詩題：子夜四時歌，七十五首之六十三：冬歌，十七首之五
篇目：吳聲歌曲一，一百三十五首之一百八
朝代：
作者：晉宋齊辭
卷別：卷四十四：清商曲辭一
詩文：躡履步荒林，蕭索悲人情。一唱泰始樂，沽草銜花生。
---
晉宋齊辭·子夜四時歌，七十五首之六十九：冬歌，十七首之十一 (吳聲歌曲一，一百三十五首之一百一十四)
詩題：子夜四時歌，七十五首之六十九：冬歌，十七首之十一
篇目：吳聲歌曲一，一百三十五首之一百一十四
朝代：
作者：晉宋齊辭
卷別：卷四十四：清商曲辭一
詩文：朔風灑霰雨，綠池蓮水結。願歡攘皓腕，共弄初落雪。
---
晉宋齊辭·子夜四時歌，七十五首之六十二：冬歌，十七首之四 (吳聲歌曲一，一百三十五首之一百七)
詩題：子夜四時歌，七十五首之六十二：冬歌，十七首之四
篇目：吳聲歌曲一，一百三十五首之一百七
朝代：
作者：晉宋齊辭
卷別：卷四十四：清商曲辭一
詩文：夜半冒霜來，見我輒怨唱。懷冰闇中倚，已寒不蒙亮。
---
晉宋齊辭·子夜四時歌，七十五首之六十五：冬歌，十七首之七 (吳聲歌曲一，一百三十五首之一百一十)
詩題：子夜四時歌，七十五首之六十五：冬歌，十七首之七
篇目：吳聲歌曲一，一百三十五首之一百一十
朝代：
作者：晉宋齊辭
卷別：卷四十四：清商曲辭一
詩文：寒雲浮天凝，積雪冰川波。連山結玉巖，修庭振瓊柯。
---
晉宋齊辭·子夜四時歌，七十五首之六十八：冬歌，十七首之十 (吳聲歌曲一，一百三十五首之一百一十三)
詩題：子夜四時歌，七十五首之六十八：冬歌，十七首之十
篇目：吳聲歌曲一，一百三十五首之一百一十三
朝代：
作者：晉宋齊辭
卷別：卷四十四：清商曲辭一
詩文：冬林葉落盡，逢春已復曜。葵藿生谷底，傾心不蒙照。
---
晉宋齊辭·子夜四時歌，七十五首之六十六：冬歌，十七首之八 (吳聲歌曲一，一百三十五首之一百一十一)
詩題：子夜四時歌，七十五首之六十六：冬歌，十七首之八
篇目：吳聲歌曲一，一百三十五首之一百一十一
朝代：
作者：晉宋齊辭
卷別：卷四十四：清商曲辭一
詩文：炭爐卻夜寒，重抱坐疊褥。與郎對華榻，弦歌秉蘭燭【弦歌炳蘭燭】。
---
晉宋齊辭·子夜四時歌，七十五首之六十四：冬歌，十七首之六 (吳聲歌曲一，一百三十五首之一百九)
詩題：子夜四時歌，七十五首之六十四：冬歌，十七首之六
篇目：吳聲歌曲一，一百三十五首之一百九
朝代：
作者：晉宋齊辭
卷別：卷四十四：清商曲辭一
詩文：昔別春草綠，今還墀雪盈。誰知相思老，玄鬢白髮生。
---
晉宋齊辭·子夜四時歌，七十五首之六十：冬歌，十七首之二 (吳聲歌曲一，一百三十五首之一百五)
詩題：子夜四時歌，七十五首之六十：冬歌，十七首之二
篇目：吳聲歌曲一，一百三十五首之一百五
朝代：
作者：晉宋齊辭
卷別：卷四十四：清商曲辭一
詩文：塗澀無人行，冒寒往相覓。若不信儂時，但看雪上跡。
---
晉宋齊辭·子夜四時歌，七十五首之六：春歌，二十首之六 (吳聲歌曲一，一百三十五首之五十一)
詩題：子夜四時歌，七十五首之六：春歌，二十首之六
篇目：吳聲歌曲一，一百三十五首之五十一
朝代：
作者：晉宋齊辭
卷別：卷四十四：清商曲辭一
詩文：杜鵑竹裏鳴，梅花落滿道。燕女遊春月，羅裳曳芳草。
---
晉宋齊辭·子夜四時歌，七十五首之十一：春歌，二十首之十一 (吳聲歌曲一，一百三十五首之五十六)
詩題：子夜四時歌，七十五首之十一：春歌，二十首之十一
篇目：吳聲歌曲一，一百三十五首之五十六
朝代：
作者：晉宋齊辭
卷別：卷四十四：清商曲辭一
詩文：新燕弄初調，杜鵑競晨鳴。畫眉忘注口，遊步散春情。
---
晉宋齊辭·子夜四時歌，七十五首之十七：春歌，二十首之十七 (吳聲歌曲一，一百三十五首之六十二)
詩題：子夜四時歌，七十五首之十七：春歌，二十首之十七
篇目：吳聲歌曲一，一百三十五首之六十二
朝代：
作者：晉宋齊辭
卷別：卷四十四：清商曲辭一
詩文：明月照桂林，初花錦繡色。誰能不相思，獨在機中織。
---
晉宋齊辭·子夜四時歌，七十五首之十三：春歌，二十首之十三 (吳聲歌曲一，一百三十五首之五十八)
詩題：子夜四時歌，七十五首之十三：春歌，二十首之十三
篇目：吳聲歌曲一，一百三十五首之五十八
朝代：
作者：晉宋齊辭
卷別：卷四十四：清商曲辭一
詩文：昔別雁集渚，今還燕巢梁。敢辭歲月久，但使逢春陽。
---
晉宋齊辭·子夜四時歌，七十五首之十九：春歌，二十首之十九 (吳聲歌曲一，一百三十五首之六十四)
詩題：子夜四時歌，七十五首之十九：春歌，二十首之十九
篇目：吳聲歌曲一，一百三十五首之六十四
朝代：
作者：晉宋齊辭
卷別：卷四十四：清商曲辭一
詩文：思見春花月，含笑當道路。逢儂多欲擿，可憐持自誤。
---
晉宋齊辭·子夜四時歌，七十五首之十二：春歌，二十首之十二 (吳聲歌曲一，一百三十五首之五十七)
詩題：子夜四時歌，七十五首之十二：春歌，二十首之十二
篇目：吳聲歌曲一，一百三十五首之五十七
朝代：
作者：晉宋齊辭
卷別：卷四十四：清商曲辭一
詩文：梅花落已盡，柳花隨風散。嘆我當春年，無人相要喚。
---
晉宋齊辭·子夜四時歌，七十五首之十五：春歌，二十首之十五 (吳聲歌曲一，一百三十五首之六十)
詩題：子夜四時歌，七十五首之十五：春歌，二十首之十五
篇目：吳聲歌曲一，一百三十五首之六十
朝代：
作者：晉宋齊辭
卷別：卷四十四：清商曲辭一
詩文：娉婷揚袖舞，阿那曲身輕。照灼蘭光在，容冶春風生。
---
晉宋齊辭·子夜四時歌，七十五首之十八：春歌，二十首之十八 (吳聲歌曲一，一百三十五首之六十三)
詩題：子夜四時歌，七十五首之十八：春歌，二十首之十八
篇目：吳聲歌曲一，一百三十五首之六十三
朝代：
作者：晉宋齊辭
卷別：卷四十四：清商曲辭一
詩文：崎嶇與時競，不復自顧慮。春風振榮林，常恐華落去。
---
晉宋齊辭·子夜四時歌，七十五首之十六：春歌，二十首之十六 (吳聲歌曲一，一百三十五首之六十一)
詩題：子夜四時歌，七十五首之十六：春歌，二十首之十六
篇目：吳聲歌曲一，一百三十五首之六十一
朝代：
作者：晉宋齊辭
卷別：卷四十四：清商曲辭一
詩文：阿那曜姿舞，逶迤唱新歌。翠衣發華洛，回情一見過。
---
晉宋齊辭·子夜四時歌，七十五首之十四：春歌，二十首之十四 (吳聲歌曲一，一百三十五首之五十九)
詩題：子夜四時歌，七十五首之十四：春歌，二十首之十四
篇目：吳聲歌曲一，一百三十五首之五十九
朝代：
作者：晉宋齊辭
卷別：卷四十四：清商曲辭一
詩文：春園花就黃，陽池水方淥。酌酒初滿杯，調弦始終曲【調弦始成曲】。
---
晉宋齊辭·子夜四時歌，七十五首之十：春歌，二十首之十 (吳聲歌曲一，一百三十五首之五十五)
詩題：子夜四時歌，七十五首之十：春歌，二十首之十
篇目：吳聲歌曲一，一百三十五首之五十五
朝代：
作者：晉宋齊辭
卷別：卷四十四：清商曲辭一
詩文：春林花多媚，春鳥意多哀。春風復多情，吹我羅裳開。
---
晉宋齊辭·子夜四時歌，七十五首之四十一：秋歌，十八首之一 (吳聲歌曲一，一百三十五首之八十六)
詩題：子夜四時歌，七十五首之四十一：秋歌，十八首之一
篇目：吳聲歌曲一，一百三十五首之八十六
朝代：
作者：晉宋齊辭
卷別：卷四十四：清商曲辭一
詩文：風清覺時涼，明月天色高。佳人理寒服，萬結砧杵勞。
---
晉宋齊辭·子夜四時歌，七十五首之四十七：秋歌，十八首之七 (吳聲歌曲一，一百三十五首之九十二)
詩題：子夜四時歌，七十五首之四十七：秋歌，十八首之七
篇目：吳聲歌曲一，一百三十五首之九十二
朝代：
作者：晉宋齊辭
卷別：卷四十四：清商曲辭一
詩文：秋夜涼風起，天高星月明。蘭房競妝飾，綺帳待雙情。
---
晉宋齊辭·子夜四時歌，七十五首之四十三：秋歌，十八首之三 (吳聲歌曲一，一百三十五首之八十八)
詩題：子夜四時歌，七十五首之四十三：秋歌，十八首之三
篇目：吳聲歌曲一，一百三十五首之八十八
朝代：
作者：晉宋齊辭
卷別：卷四十四：清商曲辭一
詩文：鴻雁搴南去，乳燕指北飛。征人難為思，願逐秋風歸。
---
晉宋齊辭·子夜四時歌，七十五首之四十九：秋歌，十八首之九 (吳聲歌曲一，一百三十五首之九十四)
詩題：子夜四時歌，七十五首之四十九：秋歌，十八首之九
篇目：吳聲歌曲一，一百三十五首之九十四
朝代：
作者：晉宋齊辭
卷別：卷四十四：清商曲辭一
詩文：金風扇素節，玉露凝成霜。登高去來雁，惆悵客心傷。
---
晉宋齊辭·子夜四時歌，七十五首之四十二：秋歌，十八首之二 (吳聲歌曲一，一百三十五首之八十七)
詩題：子夜四時歌，七十五首之四十二：秋歌，十八首之二
篇目：吳聲歌曲一，一百三十五首之八十七
朝代：
作者：晉宋齊辭
卷別：卷四十四：清商曲辭一
詩文：清露凝如玉，涼風中夜發。情人不還臥，冶游步明月。
---
晉宋齊辭·子夜四時歌，七十五首之四十五：秋歌，十八首之五 (吳聲歌曲一，一百三十五首之九十)
詩題：子夜四時歌，七十五首之四十五：秋歌，十八首之五
篇目：吳聲歌曲一，一百三十五首之九十
朝代：
作者：晉宋齊辭
卷別：卷四十四：清商曲辭一
詩文：適憶三陽初，今已九秋暮。追逐泰始樂，不覺華年度。
---
晉宋齊辭·子夜四時歌，七十五首之四十八：秋歌，十八首之八 (吳聲歌曲一，一百三十五首之九十三)
詩題：子夜四時歌，七十五首之四十八：秋歌，十八首之八
篇目：吳聲歌曲一，一百三十五首之九十三
朝代：
作者：晉宋齊辭
卷別：卷四十四：清商曲辭一
詩文：涼秋開窗寢，斜月垂光照。中宵無人語，羅幌有雙笑。
---
晉宋齊辭·子夜四時歌，七十五首之四十六：秋歌，十八首之六 (吳聲歌曲一，一百三十五首之九十一)
詩題：子夜四時歌，七十五首之四十六：秋歌，十八首之六
篇目：吳聲歌曲一，一百三十五首之九十一
朝代：
作者：晉宋齊辭
卷別：卷四十四：清商曲辭一
詩文：飄飄初秋夕，明月耀秋輝。握腕同遊戲，庭含媚素歸。
---
晉宋齊辭·子夜四時歌，七十五首之四十四：秋歌，十八首之四 (吳聲歌曲一，一百三十五首之八十九)
詩題：子夜四時歌，七十五首之四十四：秋歌，十八首之四
篇目：吳聲歌曲一，一百三十五首之八十九
朝代：
作者：晉宋齊辭
卷別：卷四十四：清商曲辭一
詩文：開窗秋月光【開窗取月光】，滅燭解羅裳。合笑帷幌裏，舉體蘭蕙香。
---
晉宋齊辭·子夜四時歌，七十五首之四十：夏歌，二十首之二十 (吳聲歌曲一，一百三十五首之八十五)
詩題：子夜四時歌，七十五首之四十：夏歌，二十首之二十
篇目：吳聲歌曲一，一百三十五首之八十五
朝代：
作者：晉宋齊辭
卷別：卷四十四：清商曲辭一
詩文：盛暑非遊節，百慮相纏綿。泛舟芙蓉湖，散思蓮子間。
---
晉宋齊辭·子夜四時歌，七十五首之四：春歌，二十首之四 (吳聲歌曲一，一百三十五首之四十九)
詩題：子夜四時歌，七十五首之四：春歌，二十首之四
篇目：吳聲歌曲一，一百三十五首之四十九
朝代：
作者：晉宋齊辭
卷別：卷四十四：清商曲辭一
詩文：妖冶顏蕩駘，景色復多媚。溫風入南牖，織婦懷春意。
---
晉宋齊辭·子夜歌，四十二首之一 (吳聲歌曲一，一百三十五首之四)
詩題：子夜歌，四十二首之一
篇目：吳聲歌曲一，一百三十五首之四
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：落日出前門，瞻矚見子度。冶容多姿鬢，芳香已盈路。
---
晉宋齊辭·子夜歌，四十二首之七 (吳聲歌曲一，一百三十五首之十)
詩題：子夜歌，四十二首之七
篇目：吳聲歌曲一，一百三十五首之十
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：始欲識郎時，兩心望如一。理絲入殘機，何悟不成匹。
---
晉宋齊辭·子夜歌，四十二首之三 (吳聲歌曲一，一百三十五首之六)
詩題：子夜歌，四十二首之三
篇目：吳聲歌曲一，一百三十五首之六
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：宿昔不梳頭，絲髮被兩肩。婉伸郎膝上，何處不可憐。
---
晉宋齊辭·子夜歌，四十二首之三十 (吳聲歌曲一，一百三十五首之三十三)
詩題：子夜歌，四十二首之三十
篇目：吳聲歌曲一，一百三十五首之三十三
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：念愛情慊慊，傾倒無所惜。重簾持自鄣，誰知許厚薄。
---
晉宋齊辭·子夜歌，四十二首之三十一 (吳聲歌曲一，一百三十五首之三十四)
詩題：子夜歌，四十二首之三十一
篇目：吳聲歌曲一，一百三十五首之三十四
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：氣清明月朗，夜與君共嬉。郎歌妙意曲，儂亦吐芳詞。
---
晉宋齊辭·子夜歌，四十二首之三十七 (吳聲歌曲一，一百三十五首之四十)
詩題：子夜歌，四十二首之三十七
篇目：吳聲歌曲一，一百三十五首之四十
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：憐歡好情懷，移居作鄉里。桐樹生門前，出入見梧子。
---
晉宋齊辭·子夜歌，四十二首之三十三 (吳聲歌曲一，一百三十五首之三十六)
詩題：子夜歌，四十二首之三十三
篇目：吳聲歌曲一，一百三十五首之三十六
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：夜長不得眠，明月何灼灼。想聞散喚聲，虛應空中諾。
---
晉宋齊辭·子夜歌，四十二首之三十九 (吳聲歌曲一，一百三十五首之四十二)
詩題：子夜歌，四十二首之三十九
篇目：吳聲歌曲一，一百三十五首之四十二
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：初時非不密，其後日不如。回頭批櫛脫，轉覺薄志疏。
---
晉宋齊辭·子夜歌，四十二首之三十二 (吳聲歌曲一，一百三十五首之三十五)
詩題：子夜歌，四十二首之三十二
篇目：吳聲歌曲一，一百三十五首之三十五
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：驚風急素柯，白日漸微濛。郎懷幽閨性，儂亦恃春容。
---
晉宋齊辭·子夜歌，四十二首之三十五 (吳聲歌曲一，一百三十五首之三十八)
詩題：子夜歌，四十二首之三十五
篇目：吳聲歌曲一，一百三十五首之三十八
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：我念歡的的，子行由豫情。霧露隱芙蓉，見蓮不分明。
---
晉宋齊辭·子夜歌，四十二首之三十八 (吳聲歌曲一，一百三十五首之四十一)
詩題：子夜歌，四十二首之三十八
篇目：吳聲歌曲一，一百三十五首之四十一
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：遣信歡不來，自往復不出。金銅作芙蓉，蓮子何能實。
---
晉宋齊辭·子夜歌，四十二首之三十六 (吳聲歌曲一，一百三十五首之三十九)
詩題：子夜歌，四十二首之三十六
篇目：吳聲歌曲一，一百三十五首之三十九
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：儂作北辰星，千年無轉移。歡行白日心，朝東暮還西。
---
晉宋齊辭·子夜歌，四十二首之三十四 (吳聲歌曲一，一百三十五首之三十七)
詩題：子夜歌，四十二首之三十四
篇目：吳聲歌曲一，一百三十五首之三十七
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：人各既疇匹，我志獨乖違。風吹冬簾起，許時寒薄飛。
---
晉宋齊辭·子夜歌，四十二首之九 (吳聲歌曲一，一百三十五首之十二)
詩題：子夜歌，四十二首之九
篇目：吳聲歌曲一，一百三十五首之十二
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：今夕已歡別，合會在何時？明燈照空局，悠然未有期。
---
晉宋齊辭·子夜歌，四十二首之二 (吳聲歌曲一，一百三十五首之五)
詩題：子夜歌，四十二首之二
篇目：吳聲歌曲一，一百三十五首之五
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：芳是香所為，冶容不敢堂。天不奪人願，故使儂見郎。
---
晉宋齊辭·子夜歌，四十二首之二十 (吳聲歌曲一，一百三十五首之二十三)
詩題：子夜歌，四十二首之二十
篇目：吳聲歌曲一，一百三十五首之二十三
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：感歡初殷勤，嘆子後遼落。打金側玳瑁，外豔裏懷薄。
---
晉宋齊辭·子夜歌，四十二首之二十一 (吳聲歌曲一，一百三十五首之二十四)
詩題：子夜歌，四十二首之二十一
篇目：吳聲歌曲一，一百三十五首之二十四
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：別後涕流連，相思情悲滿。憶子腹糜爛，肝腸尺寸斷。
---
晉宋齊辭·子夜歌，四十二首之二十七 (吳聲歌曲一，一百三十五首之三十)
詩題：子夜歌，四十二首之二十七
篇目：吳聲歌曲一，一百三十五首之三十
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：儂年不及時，其於作乖離。素不如浮萍，轉動春風移。
---
晉宋齊辭·子夜歌，四十二首之二十三 (吳聲歌曲一，一百三十五首之二十六)
詩題：子夜歌，四十二首之二十三
篇目：吳聲歌曲一，一百三十五首之二十六
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：誰能思不歌，誰能飢不食。日冥當戶倚，惆悵底不憶。
---
晉宋齊辭·子夜歌，四十二首之二十九 (吳聲歌曲一，一百三十五首之三十二)
詩題：子夜歌，四十二首之二十九
篇目：吳聲歌曲一，一百三十五首之三十二
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：歡從何處來？端然有憂色。三喚不一應，有何比松柏？
---
晉宋齊辭·子夜歌，四十二首之二十二 (吳聲歌曲一，一百三十五首之二十五)
詩題：子夜歌，四十二首之二十二
篇目：吳聲歌曲一，一百三十五首之二十五
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：道近不得數，遂致盛寒違。不見東流水。何時復西歸。
---
晉宋齊辭·子夜歌，四十二首之二十五 (吳聲歌曲一，一百三十五首之二十八)
詩題：子夜歌，四十二首之二十五
篇目：吳聲歌曲一，一百三十五首之二十八
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：舉酒待相勸，酒還杯亦空。願因微觴會，心感色亦同。
---
晉宋齊辭·子夜歌，四十二首之二十八 (吳聲歌曲一，一百三十五首之三十一)
詩題：子夜歌，四十二首之二十八
篇目：吳聲歌曲一，一百三十五首之三十一
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：夜長不得眠，轉側聽更鼓。無故歡相逢，使儂肝腸苦。
---
晉宋齊辭·子夜歌，四十二首之二十六 (吳聲歌曲一，一百三十五首之二十九)
詩題：子夜歌，四十二首之二十六
篇目：吳聲歌曲一，一百三十五首之二十九
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：夜覺百思纏，憂嘆涕流襟。徒懷傾筐情，郎誰明儂心。
---
晉宋齊辭·子夜歌，四十二首之二十四 (吳聲歌曲一，一百三十五首之二十七)
詩題：子夜歌，四十二首之二十四
篇目：吳聲歌曲一，一百三十五首之二十七
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：擥裙未結帶，約眉出前窗。羅裳易飄颺，小開罵春風。
---
晉宋齊辭·子夜歌，四十二首之五 (吳聲歌曲一，一百三十五首之八)
詩題：子夜歌，四十二首之五
篇目：吳聲歌曲一，一百三十五首之八
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：崎嶇相怨慕，始獲風雲通。玉林語石闕，悲思兩心同。
---
晉宋齊辭·子夜歌，四十二首之八 (吳聲歌曲一，一百三十五首之十一)
詩題：子夜歌，四十二首之八
篇目：吳聲歌曲一，一百三十五首之十一
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：前絲斷纏綿【前絲斷成綿】，意欲結交情。春蠶易感化，絲子已復生。
---
晉宋齊辭·子夜歌，四十二首之六 (吳聲歌曲一，一百三十五首之九)
詩題：子夜歌，四十二首之六
篇目：吳聲歌曲一，一百三十五首之九
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：見娘喜容媚【見娘善容媚】，願得結金蘭。空織無經緯，求匹理自難。
---
晉宋齊辭·子夜歌，四十二首之十 (吳聲歌曲一，一百三十五首之十三)
詩題：子夜歌，四十二首之十
篇目：吳聲歌曲一，一百三十五首之十三
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：自從別郎來，何日不咨嗟。黃蘗鬱成林，當奈苦心多。
---
晉宋齊辭·子夜歌，四十二首之十一 (吳聲歌曲一，一百三十五首之十四)
詩題：子夜歌，四十二首之十一
篇目：吳聲歌曲一，一百三十五首之十四
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：高山種芙蓉，復經黃蘗塢。果得一蓮時，流離嬰辛苦。
---
晉宋齊辭·子夜歌，四十二首之十七 (吳聲歌曲一，一百三十五首之二十)
詩題：子夜歌，四十二首之十七
篇目：吳聲歌曲一，一百三十五首之二十
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：綠攬迮題錦，雙裙今復開。已許腰中帶，誰共解羅衣。
---
晉宋齊辭·子夜歌，四十二首之十三 (吳聲歌曲一，一百三十五首之十六)
詩題：子夜歌，四十二首之十三
篇目：吳聲歌曲一，一百三十五首之十六
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：擥枕北窗臥，郎來就儂嬉。小喜多唐突，相憐能幾時。
---
晉宋齊辭·子夜歌，四十二首之十九 (吳聲歌曲一，一百三十五首之二十二)
詩題：子夜歌，四十二首之十九
篇目：吳聲歌曲一，一百三十五首之二十二
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：歡愁儂亦慘，郎笑我便喜。不見連理樹，異根同條起。
---
晉宋齊辭·子夜歌，四十二首之十二 (吳聲歌曲一，一百三十五首之十五)
詩題：子夜歌，四十二首之十二
篇目：吳聲歌曲一，一百三十五首之十五
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：朝思出前門，暮思還後渚。語笑向誰道，腹中陰憶汝。
---
晉宋齊辭·子夜歌，四十二首之十五 (吳聲歌曲一，一百三十五首之十八)
詩題：子夜歌，四十二首之十五
篇目：吳聲歌曲一，一百三十五首之十八
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：郎為傍人取，負儂非一事。攡門不安橫，無復相關意。
---
晉宋齊辭·子夜歌，四十二首之十八 (吳聲歌曲一，一百三十五首之二十一)
詩題：子夜歌，四十二首之十八
篇目：吳聲歌曲一，一百三十五首之二十一
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：常慮有貳意，歡今果不齊。枯魚就濁水，長與清流乖。
---
晉宋齊辭·子夜歌，四十二首之十六 (吳聲歌曲一，一百三十五首之十九)
詩題：子夜歌，四十二首之十六
篇目：吳聲歌曲一，一百三十五首之十九
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：年少當及時，蹉跎日就老。若不信儂語，但看霜下草。
---
晉宋齊辭·子夜歌，四十二首之十四 (吳聲歌曲一，一百三十五首之十七)
詩題：子夜歌，四十二首之十四
篇目：吳聲歌曲一，一百三十五首之十七
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：駐箸不能食，蹇蹇步闈裏。投瓊著局上，終日走博子。
---
晉宋齊辭·子夜歌，四十二首之四 (吳聲歌曲一，一百三十五首之七)
詩題：子夜歌，四十二首之四
篇目：吳聲歌曲一，一百三十五首之七
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：自從別歡來，奩器了不開。頭亂不敢理，粉拂生黃衣。
---
晉宋齊辭·子夜歌，四十二首之四十 (吳聲歌曲一，一百三十五首之四十三)
詩題：子夜歌，四十二首之四十
篇目：吳聲歌曲一，一百三十五首之四十三
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：寢食不相忘，同坐復俱起。玉藕金芙蓉，無稱我蓮子。
---
晉宋齊辭·子夜歌，四十二首之四十一 (吳聲歌曲一，一百三十五首之四十四)
詩題：子夜歌，四十二首之四十一
篇目：吳聲歌曲一，一百三十五首之四十四
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：恃愛如欲進，含羞未肯前。口朱發豔歌，玉指弄嬌弦。
---
晉宋齊辭·子夜歌，四十二首之四十二 (吳聲歌曲一，一百三十五首之四十五)
詩題：子夜歌，四十二首之四十二
篇目：吳聲歌曲一，一百三十五首之四十五
朝代：
作者：晉宋齊辭
卷別：卷四十四：清商曲辭一
詩題解：《唐書·樂志》曰：「《子夜歌》者，晉曲也。晉有女子名子夜，造此聲，聲過哀苦。」《宋書·樂志》曰：「晉孝武太元中，琅琊王軻之家有鬼歌子夜，殷允為豫章，豫章僑人庾僧虔家亦有鬼歌子夜。」殷允為豫章亦是太元中，則子夜是此時以前人也。《古今樂錄》曰：「凡歌曲終，皆有送聲。子夜以持子送曲《鳳將雛》以澤雉送曲。」《樂府解題》曰：「後人更為四時行樂之詞，謂之《子夜四時歌》。又有《大子夜歌》《子夜警歌》《子夜變歌》，皆曲之變也。」
詩文：朝日照綺錢，光風動紈素。巧笑蒨兩犀，美目揚雙蛾。
---
曹丕·上留田行 (瑟調曲三，四十首之二十五)
詩題：上留田行
篇目：瑟調曲三，四十首之二十五
朝代：三國魏
作者：曹丕
卷別：卷三十八：相和歌辭十三
詩題解：《古今樂錄》曰：「王僧虔《技錄》有《上留田行》，今不歌。」崔豹《古今注》曰：「上留田，地名也。人有父母死不字其孤弟者，鄰人為其弟作悲歌以風其兄，故曰《上留田》。」《樂府廣題》曰：「蓋漢世人也。云『里中有啼兒，似類親父子。回車問啼兒，慷慨不可止。』」
詩文：居世一何不同，上留田。富人食稻與粱，上留田。貧子食糟與糠，上留田。貧賤亦何傷，上留田。祿命懸在蒼天，上留田。今爾嘆息將欲誰怨？上留田。
---
曹丕·丹霞蔽日行 (瑟調曲二，三十六首之十五)
詩題：丹霞蔽日行
篇目：瑟調曲二，三十六首之十五
朝代：三國魏
作者：曹丕
卷別：卷三十七：相和歌辭十二
詩文：丹霞蔽日，采虹垂天。谷水潺潺，木落翩翩。孤禽失群，悲鳴雲間。
---
曹丕·十五 (相和曲中，四十六首之十二)
詩題：十五
篇目：相和曲中，四十六首之十二
朝代：三國魏
作者：曹丕
卷別：卷二十七：相和歌辭二
詩題解：《古今樂錄》曰：「《十五》歌，文帝辭，後解歌瑟調『西山一何高』，『彭祖稱七百』篇。」辭在瑟調。
詩文：登山而遠望，溪谷多所有。楩柟千餘尺，眾草之盛茂【眾草芝盛茂】。華葉耀人目，五色難可紀。雉雊山雞鳴，虎嘯谷風起。號羆當我道，狂顧動牙齒。
---
曹丕·善哉行 (瑟調曲一，十六首之七)
詩題：善哉行
篇目：瑟調曲一，十六首之七
朝代：三國魏
作者：曹丕
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：有美一人，婉如清揚。妍姿巧笑，和媚心腸。知音識曲，善為樂方。哀弦微妙，清氣含芳。流鄭激楚，度宮中商。感心動耳，綺麗難忘。離鳥夕宿，在彼中洲。延頸鼓翼，悲鳴相求。眷然顧之，使我心愁。嗟爾昔人，何以忘憂。
---
曹丕·善哉行 (瑟調曲一，十六首之八)
詩題：善哉行
篇目：瑟調曲一，十六首之八
朝代：三國魏
作者：曹丕
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：我徂我征，伐彼蠻虜。練師簡卒，爰正其旅。輕舟竟川，初鴻依浦。桓桓猛毅，如羆如虎。發砲如雷，吐氣成雨。旄旍指麾，進退應矩。百馬齊轡，御由造父。休休六軍，咸同斯武。兼塗星邁，亮茲行阻。行行日遠，西背京許。遊弗淹旬，遂屆揚土。奔寇震懼，莫敢當御。虎臣列將，怫鬱充怒。淮、泗肅清，奮揚微所。運德曜威，惟鎮惟撫。反旆言歸，旆入皇祖。
---
曹丕·善哉行 (瑟調曲一，十六首之六)
詩題：善哉行
篇目：瑟調曲一，十六首之六
朝代：三國魏
作者：曹丕
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：朝遊高臺觀，夕宴華池陰。大酋奉甘醪，狩人獻嘉禽。齊倡發東舞，秦箏奏西音。有客從南來，為我彈清琴。五音紛繁會，拊者激微吟。淫魚乘波聽，踴躍自浮沈。飛鳥翻翔舞，悲鳴集北林。樂極哀情來，寥亮摧肝心。清角豈不妙，德薄所不任。大哉子野言，弭弦且自禁。
---
曹丕·善哉行 (瑟調曲一，十六首之四)
詩題：善哉行
篇目：瑟調曲一，十六首之四
朝代：三國魏
作者：曹丕
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：朝日樂相樂，酣飲不知醉。悲弦激新聲，長笛吹清氣。弦歌感人腸，四坐皆歡悅。寥寥高堂上，涼風入我室。持滿如不盈，有德者能卒。君子多苦心，所愁不但一。慊慊下白屋，吐握不可失。眾賓飽滿歸，主人苦不悉。比翼翔雲漢，羅者安所羈。沖靜得自然，榮華何足為。
---
曹丕·大牆上蒿行 (瑟調曲四，三十九首之一)
詩題：大牆上蒿行
篇目：瑟調曲四，三十九首之一
朝代：三國魏
作者：曹丕
卷別：卷三十九：相和歌辭十四
詩題解：《古今樂錄》曰：「王僧虔《技錄》有《大牆上蒿行》，今不歌。」
詩文：陽春無不長成，草木群類，隨大風起。零落苦何翩翩。中心獨立一何煢，四時舍我驅馳，今我隱約欲何為。人生居天壤間，忽如飛鳥棲枯枝，我今隱約欲何為。適君身體所服，何不恣君口腹所嘗，冬被貂鼲溫暖，夏當服綺羅輕涼。行力自苦，我將欲何為？不及君少壯之時，乘堅車，策肥馬良。上有倉浪之天，今我難得久來視。下有蠕蠕之地，今我難得久來履。何不恣意遨遊。從君所喜，帶我寶劍，今爾何為自低卬？悲麗平壯觀，白如積雪，利若秋霜。駁犀標首，玉琢中央。帝王所服，辟除凶殃。御左右，奈何致福祥。吳之辟閭，越之步光，楚之龍泉，韓有墨陽，苗山之鋌，羊頭之鋼，知名前代，咸自謂麗且美。曾不知君劍良，綺難忘。冠青雲之崔嵬，纖羅為纓，飾以翠翰，既美且輕。表容儀，俯仰垂光榮。宋之章甫，齊之高冠，亦自謂美，蓋何足觀。排金鋪，坐玉堂，風塵不起，天氣清涼。奏桓瑟，舞趙倡，女娥長歌，聲協宮商，感心動耳，蕩氣回腸。酌桂酒，鱠鯉魴，與佳人期，為樂康。前奉玉卮，為我行觴。今日樂，不可忘，樂未央。為樂常苦遲，歲月逝，忽若飛，何為自苦，使我心悲。
---
曹丕·折楊柳行 (瑟調曲二，三十六首之十八)
詩題：折楊柳行
篇目：瑟調曲二，三十六首之十八
朝代：三國魏
作者：曹丕
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《折楊柳行》歌，文帝『西山』、古『默默』二篇，今不歌。」
詩文：西山一何高，高高殊無極。上有兩仙僮，不飲亦不食。與我一丸藥，光耀有五色。服藥四五日，身體生羽翼。輕舉乘浮雲，倏忽行萬億。流覽觀四海，茫茫非所識。彭祖稱七百，悠悠安可原。老聃適西戎，于今竟不還。王喬假虛辭，赤松垂空言。達人識真偽，愚夫好妄傳。追念往古事，憒憒千萬端。百家多迂怪，聖道我所觀。
---
曹丕·月重輪行 (瑟調曲五，四十四首之十一)
詩題：月重輪行
篇目：瑟調曲五，四十四首之十一
朝代：三國魏
作者：曹丕
卷別：卷四十：相和歌辭十五
詩文：三辰垂光，照臨四海。煥哉何煌煌，悠悠與天地久長。愚見目前，聖睹萬年。明闇相絕，何可勝言。
---
曹丕·煌煌京洛行 (瑟調曲四，三十九首之三十五)
詩題：煌煌京洛行
篇目：瑟調曲四，三十九首之三十五
朝代：三國魏
作者：曹丕
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《煌煌京洛行》，歌文帝園桃一篇。』」《樂府解題》曰：「晉樂奏文帝『夭夭園桃，無子空長』，言虛美者多敗。又有韓信高鳥盡，良弓藏，子房保身全名，蘇秦傾側賣主，陳軫忠而有謀，楚懷不納，郭生古之雅人，燕昭臣之，吳起知小謀大，及魯仲連高士，不受千金等語。若宋鮑照『鳳樓十二重』，梁戴暠『欲知佳麗地』，始則盛稱京洛之美，終言君恩歇薄，有怨曠沉淪之嘆。」
詩文：夭夭園桃，無子空長。虛美難假，偏輪不行。淮陰五刑，鳥得弓藏。保身全名，獨有子房。大憤不收，褒衣無帶。多言寡誠，祇令事敗。蘇秦之說，六國以亡。傾側賣主，車裂固當。賢矣陳軫，忠而有謀。楚懷不從，禍卒不救。禍夫吳起，智小謀大。西河何健，伏尸何劣。嗟彼郭生，古之雅人。智矣燕昭，可謂得臣。峨峨仲連，齊之高士。北辭千金，東蹈滄海。
---
曹丕·燕歌行，三首之一 (平調曲三，四十五首之七)
詩題：燕歌行，三首之一
篇目：平調曲三，四十五首之七
朝代：三國魏
作者：曹丕
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：秋風蕭瑟天氣涼，草木搖落露為霜。群燕辭歸鵠南翔，含吾客遊多思腸。慊慊思歸戀故鄉，君何淹留寄他方。賤妾煢煢守空房，憂來思君不敢忘。不覺淚下霑衣裳，援瑟鳴絃發清商。短歌微吟不能長，明月皎皎照我床。星漢西流夜未央，牽牛織女遙相望，爾獨何辜限河梁？
---
曹丕·燕歌行，三首之三 (平調曲三，四十五首之九)
詩題：燕歌行，三首之三
篇目：平調曲三，四十五首之九
朝代：三國魏
作者：曹丕
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：別日何易會日難，山川悠遠路漫漫。鬱陶思君未敢言，寄聲浮雲往不還。涕零雨面毀容顏，誰能懷憂獨不嘆。展詩清歌聊自寬，樂往哀來摧肺肝。耿耿伏枕不能眠，披衣出戶步東西。仰看星月觀雲間，飛鶬晨鳴聲可憐，留連顧懷不能存。
---
曹丕·燕歌行，三首之二 (平調曲三，四十五首之八)
詩題：燕歌行，三首之二
篇目：平調曲三，四十五首之八
朝代：三國魏
作者：曹丕
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：別日何易會日難，山川悠遠路漫漫。陶思君未敢言，寄書浮雲往不還。涕零雨面毀形顏，誰能懷憂獨不嘆。耿耿伏枕不能眠，披衣出戶步東西。展詩清歌聊自寬，樂往哀來摧心肝。悲風清厲秋氣寒，羅帷徐動經秦軒。仰戴星月觀雲間，飛鳥晨鳴聲可憐，留連顧懷不自存。
---
曹丕·猛虎行 (平調曲二，四十五首之三十五)
詩題：猛虎行
篇目：平調曲二，四十五首之三十五
朝代：三國魏
作者：曹丕
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：與君媾新歡，託配於二儀。充列于紫微，升降焉可知。梧桐攀鳳翼，雲雨散洪池。
---
曹丕·短歌行 (平調曲一，三十七首之十六)
詩題：短歌行
篇目：平調曲一，三十七首之十六
朝代：三國魏
作者：曹丕
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：仰瞻帷幕，俯察几筵。其物如故，其人不存。神靈倏忽，棄我遐遷。靡瞻靡恃，泣涕連連。呦呦遊鹿，銜草鳴麑。翩翩飛鳥，挾子巢棲。我獨孤煢，懷此百離。憂心孔疚，莫我能知。人亦有言，憂令人老。嗟我白髮，生一何早。長吟永嘆，懷我聖考。曰仁者壽，胡不是保。
---
曹丕·秋胡行，三首之一 (清調曲四，三十四首之三)
詩題：秋胡行，三首之一
篇目：清調曲四，三十四首之三
朝代：三國魏
作者：曹丕
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：堯任舜禹，當復何為。百獸率舞，鳳皇來儀。得人則安，失人則危。唯賢知賢，人不易知。歌以詠言，誠不易移。鳴條之役，萬舉必全。明德通靈，降福自天。
---
曹丕·秋胡行，三首之三 (清調曲四，三十四首之五)
詩題：秋胡行，三首之三
篇目：清調曲四，三十四首之五
朝代：三國魏
作者：曹丕
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：泛泛淥池，中有浮萍。寄身流波，隨風靡傾。芙蓉含芳，菡萏垂榮。朝采其實，夕佩其英。采之遺誰？所思在庭。雙魚比目，鴛鴦交頸。有美一人，婉如清揚。知音識曲，善為樂方。
---
曹丕·秋胡行，三首之二 (清調曲四，三十四首之四)
詩題：秋胡行，三首之二
篇目：清調曲四，三十四首之四
朝代：三國魏
作者：曹丕
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：朝與佳人期，日夕殊不來。嘉肴不嘗，旨酒停杯。寄言飛鳥，告余不能。俯折蘭英，仰結桂枝。佳人不在，結之何為？從爾何所之？乃在大海隅。靈若道言，貽爾明珠。企予望之，步立躊躇。佳人不來，何得何須。
---
曹丕·臨高臺 (漢鐃歌中，二十八首之七)
詩題：臨高臺
篇目：漢鐃歌中，二十八首之七
朝代：三國魏
作者：曹丕
卷別：卷十八：鼓吹曲辭三
詩文：臨臺高，高以軒。下有水，清且寒。中有黃鵠往且翻。行為臣，當盡忠。願令皇帝陛下三千歲，宜居此宮。鵠欲南遊，雌不能隨。我欲躬銜汝，口噤不能開；我欲負之，毛衣摧頹。五里一顧，六里徘徊。
---
曹丕·豔歌何嘗行 (瑟調曲四，三十九首之二十)
詩題：豔歌何嘗行
篇目：瑟調曲四，三十九首之二十
朝代：三國魏
作者：曹丕
卷別：卷三十九：相和歌辭十四
詩題解：一曰《飛鵠行》。《古今樂錄》曰：「王僧虔《技錄》云：《豔歌何嘗行》，歌文帝《何嘗》《古白鵠》二篇。」《樂府解題》曰：「古辭云：『飛來雙白鵠，乃從西北來。』言雌病雄不能負之而去，『五里一反顧，六里一徘徊』。雖遇新相知，終傷生別離也。又有古辭云『何嘗快獨無憂』，不復為後人所擬。『鵠』一作『鶴』。」
詩文：何嘗快，獨無憂，但當飲醇酒，炙肥牛。長兄為二千石，中兄被貂裘。小弟雖無官爵，鞍馬馺馺，往來王侯長者游。但當在王侯殿上，快獨摴蒲六博，對坐彈棋。男兒居世，各當努力，蹙迫日暮，殊不久留。少小相觸抵，寒苦常相隨，忿恚安足諍。吾中道與卿共別離。約身奉事君，禮節不可虧。上慚倉浪之天，下顧黃口小兒。奈何復老心皇皇，獨悲誰能知。
---
曹丕·釣竿 (漢鐃歌中，二十八首之二十二)
詩題：釣竿
篇目：漢鐃歌中，二十八首之二十二
朝代：三國魏
作者：曹丕
卷別：卷十八：鼓吹曲辭三
詩題解：崔豹《古今注》曰：「《釣竿》者，伯常子避仇河濱為漁者，其妻思之而作也。每至河側輒歌之。後司馬相如作《釣竿詩》，遂傳為樂曲。」
詩文：東越河濟水，遙望大海涯。釣竿何珊珊，魚尾何簁簁。行路之好者，芳餌欲何為。
---
曹丕·陌上桑三解 (相和曲下，五十三首之十四)
詩題：陌上桑三解
篇目：相和曲下，五十三首之十四
朝代：三國魏
作者：曹丕
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：棄故鄉，離室宅，遠從軍旅萬里客。披荊棘，求阡陌，側足獨窘步，路局笮。虎豹嗥動，雞驚，禽失群，鳴相索。登南山，奈何蹈磐石，樹木叢生鬱差錯。寢蒿草，蔭松柏，涕泣雨面霑枕席。伴旅單，稍稍日零落，惆悵竊自憐，相痛惜。
---
曹丕·飲馬長城窟行 (瑟調曲三，四十首之二)
詩題：飲馬長城窟行
篇目：瑟調曲三，四十首之二
朝代：三國魏
作者：曹丕
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：浮舟橫大江，討彼犯荊虜。武將齊貫甲，征人伐金鼓。長戟十萬隊，幽冀百石弩。發機若雷電，一發連四五。
---
曹叡·善哉行 (瑟調曲一，十六首之九)
詩題：善哉行
篇目：瑟調曲一，十六首之九
朝代：三國魏
作者：曹叡
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：赫赫大魏，王師徂征。冒暑討亂，振曜威靈。泛舟黃河，隨波潺湲。通渠回越，行路綿綿。綵旄蔽日，旌旒翳天。淫魚瀺灂，遊嬉深淵。唯塘洎，從如流。不為單，握揚楚。心惆悵，歌採薇。心綿綿，在淮肥。願君速捷早旋歸。
---
曹叡·月重輪行 (瑟調曲五，四十四首之十二)
詩題：月重輪行
篇目：瑟調曲五，四十四首之十二
朝代：三國魏
作者：曹叡
卷別：卷四十：相和歌辭十五
詩文：天地無窮，人命有終。立功揚名，行之在躬。聖賢度量，得為道中。
---
曹叡·樂府 (六十六首之四十三)
詩題：樂府
篇目：六十六首之四十三
朝代：三國魏
作者：曹叡
卷別：卷七十七：雜曲歌辭十七
詩文：種瓜東井上，冉冉自踰垣。與君新為婚，瓜葛相結連。寄託不肖軀，有如倚太山。兔絲無根株，蔓延自登緣。萍藻託清流，常恐身不全。被蒙丘山惠，賤妾執拳拳。天日照知之，想君亦俱然。
---
曹叡·櫂歌行 (瑟調曲五，四十四首之二十二)
詩題：櫂歌行
篇目：瑟調曲五，四十四首之二十二
朝代：三國魏
作者：曹叡
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：王者布大化，配乾稽后祇。陽育則陰殺，晷景應度移。文德以時振，武功伐不隨。重華舞干戚，有苗服從媯。蠢爾吳蜀虜，憑江棲山阻。哀哉王士民，瞻仰靡依怙。皇上悼愍斯，宿昔奮天怒。發我許昌宮，列舟于長浦。翌日乘波揚，棹歌悲且涼。太常拂白日，旗幟紛設張。將抗旄與鉞，曜威於彼方。伐罪以弔民，清我東南疆。
---
曹叡·步出夏門行 (瑟調曲二，三十六首之十四)
詩題：步出夏門行
篇目：瑟調曲二，三十六首之十四
朝代：三國魏
作者：曹叡
卷別：卷三十七：相和歌辭十二
詩文：步出夏門，東登首陽山。嗟哉夷叔，仲尼稱賢。君子退讓，小人爭先。惟斯二子，于今稱傳。林鍾受謝，節改時遷。日月不居，誰得久存。善哉殊復善，絃歌樂情。商風夕起，悲彼秋蟬。變形易色，隨風東西。乃眷四顧，雲霧相連。丹霞蔽日，彩虹帶天。弱水潺潺，葉落翩翩。孤禽失群，悲鳴其間。善哉殊復善，悲鳴在其間。朝遊青泠，日暮嗟歸。蹙迫日暮，烏鵲南飛。繞樹三匝，何枝可依。卒逢風雨，樹折枝摧。雄來驚雌，雌獨愁棲。夜失群侶，悲鳴徘徊。芃芃荊棘，葛生綿綿。感彼風人，惆悵自憐。月盈則沖，華不再繁。古來之說，嗟哉一言。
---
曹叡·燕歌行 (平調曲三，四十五首之十)
詩題：燕歌行
篇目：平調曲三，四十五首之十
朝代：三國魏
作者：曹叡
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：白日晼晼忽西傾，霜露慘悽塗階庭。秋草捲葉摧枝莖，翩翩飛蓬常獨征，有似遊子不安寧。
---
曹叡·燕歌行 (平調曲三，四十五首之十一)
詩題：燕歌行
篇目：平調曲三，四十五首之十一
朝代：三國魏
作者：曹叡
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：四時代序逝不追【四時代序遠不追】，寒風習習落葉飛。蟋蟀在堂露盈墀，念君遠遊恆苦悲【念君客遊恆苦悲】。君何緬然久不歸，賤妾悠悠心無違。白日既沒明燈輝，夜禽赴林匹鳥棲。雙鳴關關宿河湄，憂來感物淚不晞。非君之念思為誰？別日何早會何遲【日別何早會何遲】！
---
曹叡·短歌行 (平調曲一，三十七首之十七)
詩題：短歌行
篇目：平調曲一，三十七首之十七
朝代：三國魏
作者：曹叡
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：翩翩春燕，端集余堂。陰匿陽顯，節運自常。厥貌淑美，玄衣素裳。歸仁服德，雌雄頡頏。執志精專，潔行馴良。銜土繕巢，有式宮房。不規自圜，無矩而方。
---
曹叡·苦寒行 (清調曲一，十四首之三)
詩題：苦寒行
篇目：清調曲一，十四首之三
朝代：三國魏
作者：曹叡
卷別：卷三十三：相和歌辭八
詩文：悠悠發洛都，荓我征東行。悠悠發洛都，荓我征東行。征行彌二旬，屯吹龍陂城。顧觀故壘處，皇祖之所營。故壘處，皇祖之所營。屋室若平昔，棟宇無邪傾。奈何我皇祖，潛德隱聖形。我皇祖，潛德隱聖形。雖沒而不朽，書貴垂休名。光光我皇祖，軒曜同其榮，我皇祖，軒曜同其榮。遺化布四海，八表以肅清。雖有吳蜀寇，春秋足耀兵。徒悲我皇祖，不永享百齡。賦詩以寫懷，伏軾淚霑纓。
---
曹叡·長歌行 (平調曲一，三十七首之四)
詩題：長歌行
篇目：平調曲一，三十七首之四
朝代：三國魏
作者：曹叡
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：靜夜不能寐，耳聽眾禽鳴。大城育狐兔，高墉多鳥聲。壞宇何寥廓，宿屋邪草生。中心感時物，撫劍下前庭。翔佯於階際，景星一何明。仰首觀靈宿，北辰奮休榮。哀彼失群燕，喪偶獨煢煢。單心誰與侶，造房熟與成。徒然喟有和，悲慘傷人情。余情偏易感。懷罔增憤盈。吐吟音不徹，泣涕沾羅纓。
---
曹操·卻東西門行 (瑟調曲二，三十六首之三十)
詩題：卻東西門行
篇目：瑟調曲二，三十六首之三十
朝代：三國魏
作者：曹操
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《卻東西門行》，荀錄所載。武帝《鴻雁》一篇，今不傳。」
詩文：鴻雁出塞北，乃在無人鄉。舉翅萬餘里，行止自成行。冬節食南稻，春日復北翔。田中有轉蓬，隨風遠飄揚。長與故根絕，萬歲不相當。奈何此征夫，安得去四方。戎馬不解鞍，鎧甲不離傍。冉冉老將至，何時反故鄉。神龍藏深泉，猛獸步高岡。狐死歸首丘，故鄉安可忘。
---
曹操·善哉行 (瑟調曲一，十六首之三)
詩題：善哉行
篇目：瑟調曲一，十六首之三
朝代：三國魏
作者：曹操
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：自惜身薄祜，夙賤罹孤苦。既無三徒教，不聞過庭語。其窮如抽裂，自以思所怙。雖懷一介志，是時其能與。守窮者貧賤，惋嘆淚如雨。泣涕於悲夫，乞活安能睹。我願於天窮，琅邪傾側左。雖欲竭忠誠，欣公歸其楚。快人由為嘆，抱情不得敘。顯行天教人，誰知莫不緒。我願何時隨，此嘆亦難處。今我將何照於光曜，釋銜不如雨。
---
曹操·善哉行 (瑟調曲一，十六首之二)
詩題：善哉行
篇目：瑟調曲一，十六首之二
朝代：三國魏
作者：曹操
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：古公亶甫，積德垂仁。思弘一道，哲王於豳。太伯、仲雍，王德之仁。行施百世，斷發文身。伯夷、叔齊，古之遺賢。讓國不用，餓殂首山。智哉山甫，相彼宣王。何用杜伯，累我聖賢。齊桓之霸，賴得仲父。後任豎刁，蟲流出戶。晏子平仲，積德兼仁。與世沈德，未必思命。仲尼之世，王國為君。隨制飲酒，揚波使官。
---
曹操·善哉行 (瑟調曲一，十六首之五)
詩題：善哉行
篇目：瑟調曲一，十六首之五
朝代：三國魏
作者：曹操
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：上山採薇，薄暮苦飢。溪谷多風，霜露沾衣。野雉群雊，猿猴相追。還望故鄉，鬱何壘壘。高山有崖，林木有枝。憂來無方，人莫之知。人生如寄，多憂何為。今我不樂，歲月其馳。湯湯川流，中有行舟。隨波轉薄，有似客遊。策我良馬，被我輕裘。載馳載驅，聊以忘憂。
---
曹操·塘上行 (清調曲三，四十八首之三十九)
詩題：塘上行
篇目：清調曲三，四十八首之三十九
朝代：三國魏
作者：曹操
卷別：卷三十五：相和歌辭十
詩題解：《鄴都故事》曰：「魏文帝甄皇后，中山無極人。袁紹據鄴，與中子熙娶后為妻。後太祖破紹，文帝時為太子，遂以后為夫人。后為郭皇后所譖，文帝賜死後宮。臨終為詩曰：『蒲生我池中，綠葉何離離。豈無兼葭艾，與君生別離。莫以賢豪故，棄捐素所愛。莫以麻枲賤，棄捐菅與蒯。莫以魚肉賤，棄捐蔥與薤。』」《歌錄》曰：「《塘上行》，古辭。或云甄皇后造。」《樂府解題》曰：「前志云：晉樂奏魏武帝《蒲生篇》，而諸集錄皆言其詞文帝甄后所作，嘆以讒訴見棄，猶幸得新好，不遺故惡焉。若晉陸機『江蘺生幽渚』，言婦人衰老失寵，行於塘上而為此歌，與古辭同意。」
詩文：蒲生我池中，蒲生我池中，其葉何離離。傍能行人儀，莫能縷自知。眾口鑠黃金，使君生別離。念君去我時，念君去我時，獨愁常苦悲。想見君顏色，感結傷心脾。今悉夜夜愁不寐。莫用豪賢故，莫用豪賢故，棄捐素所愛。莫用魚肉貴，棄捐蔥與薤。莫用麻枲賤，棄捐菅與蒯。倍恩者苦枯，倍恩者苦枯，蹶船常苦沒，教君安息定，慎莫致倉卒。念與君一共離別，亦當何時，共坐復相對。出亦復苦愁，出亦復苦愁，入亦復苦愁。邊地多悲風，樹木何蕭蕭。今日樂相樂，延年壽千秋。
---
曹操·塘上行 (清調曲三，四十八首之四十)
詩題：塘上行
篇目：清調曲三，四十八首之四十
朝代：三國魏
作者：曹操
卷別：卷三十五：相和歌辭十
詩題解：《鄴都故事》曰：「魏文帝甄皇后，中山無極人。袁紹據鄴，與中子熙娶后為妻。後太祖破紹，文帝時為太子，遂以后為夫人。后為郭皇后所譖，文帝賜死後宮。臨終為詩曰：『蒲生我池中，綠葉何離離。豈無兼葭艾，與君生別離。莫以賢豪故，棄捐素所愛。莫以麻枲賤，棄捐菅與蒯。莫以魚肉賤，棄捐蔥與薤。』」《歌錄》曰：「《塘上行》，古辭。或云甄皇后造。」《樂府解題》曰：「前志云：晉樂奏魏武帝《蒲生篇》，而諸集錄皆言其詞文帝甄后所作，嘆以讒訴見棄，猶幸得新好，不遺故惡焉。若晉陸機『江蘺生幽渚』，言婦人衰老失寵，行於塘上而為此歌，與古辭同意。」
詩文：蒲生我池中，其葉何離離。傍能行仁義，莫若妾自知。眾口鑠黃金，使君生別離。念君去我時，獨愁常苦悲。想見君顏色，感結傷心脾。念君常苦悲，夜夜不能寐。莫以豪賢故，棄捐素所愛。莫以魚肉賤，棄捐蔥與薤。莫以麻枲賤，棄捐菅與蒯。出亦復苦愁，入亦復苦愁。邊地多悲風，樹木何脩脩。從君致獨樂，延年壽千秋。
---
曹操·子夜四時歌，七首之一：春歌 (吳聲歌曲一，一百三十五首之一百二十一)
詩題：子夜四時歌，七首之一：春歌
篇目：吳聲歌曲一，一百三十五首之一百二十一
朝代：南朝梁
作者：曹操
卷別：卷四十四：清商曲辭一
詩文：蘭葉始滿地，梅花已落枝。持此可憐意，摘以寄心知。
---
曹操·子夜四時歌，七首之七：冬歌 (吳聲歌曲一，一百三十五首之一百二十七)
詩題：子夜四時歌，七首之七：冬歌
篇目：吳聲歌曲一，一百三十五首之一百二十七
朝代：南朝梁
作者：曹操
卷別：卷四十四：清商曲辭一
詩文：寒閨動黻帳，密筵重錦席。賣眼拂長袖，含笑留上客。
---
曹操·子夜四時歌，七首之三：夏歌，三首之二 (吳聲歌曲一，一百三十五首之一百二十三)
詩題：子夜四時歌，七首之三：夏歌，三首之二
篇目：吳聲歌曲一，一百三十五首之一百二十三
朝代：南朝梁
作者：曹操
卷別：卷四十四：清商曲辭一
詩文：閨中花如繡，簾上露如珠。欲知有所思，停織復踟躕。
---
曹操·子夜四時歌，七首之二：夏歌，三首之一 (吳聲歌曲一，一百三十五首之一百二十二)
詩題：子夜四時歌，七首之二：夏歌，三首之一
篇目：吳聲歌曲一，一百三十五首之一百二十二
朝代：南朝梁
作者：曹操
卷別：卷四十四：清商曲辭一
詩文：江南蓮花開，紅光復碧水。色同心腹同，藉異心無異。
---
曹操·子夜四時歌，七首之五：秋歌，二首之一 (吳聲歌曲一，一百三十五首之一百二十五)
詩題：子夜四時歌，七首之五：秋歌，二首之一
篇目：吳聲歌曲一，一百三十五首之一百二十五
朝代：南朝梁
作者：曹操
卷別：卷四十四：清商曲辭一
詩文：繡帶合歡結，錦衣連理文。懷情入夜月，含笑出朝雲。
---
曹操·子夜四時歌，七首之六：秋歌，二首之二 (吳聲歌曲一，一百三十五首之一百二十六)
詩題：子夜四時歌，七首之六：秋歌，二首之二
篇目：吳聲歌曲一，一百三十五首之一百二十六
朝代：南朝梁
作者：曹操
卷別：卷四十四：清商曲辭一
詩文：當信抱梁期，莫聽回風音。鏡上兩入髻，分明無兩心。
---
曹操·子夜四時歌，七首之四：夏歌，三首之三 (吳聲歌曲一，一百三十五首之一百二十四)
詩題：子夜四時歌，七首之四：夏歌，三首之三
篇目：吳聲歌曲一，一百三十五首之一百二十四
朝代：南朝梁
作者：曹操
卷別：卷四十四：清商曲辭一
詩文：含桃落花日，黃鳥營飛時。君住馬已疲【君住馬欲疲】，妾去蠶已飢。
---
曹操·對酒 (相和曲中，四十六首之三十八)
詩題：對酒
篇目：相和曲中，四十六首之三十八
朝代：三國魏
作者：曹操
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：對酒歌，太平時，吏不呼門，王者賢且明。宰相股肱皆忠良，咸禮讓，民無所爭訟，三年耕有九年儲，倉穀滿盈。班白不負戴，雨澤如此，百穀用成。卻走馬以糞其上田。爵公侯伯子男，咸愛其民，以黜陟幽明，子養有若父與兄。犯禮法，輕重隨其刑。路無拾遺之私，囹圄空虛，冬節不斷人，耄耋皆得以壽終。恩德廣及草木昆蟲。
---
曹操·度關山 (相和曲中，四十六首之一)
詩題：度關山
篇目：相和曲中，四十六首之一
朝代：三國魏
作者：曹操
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：天地間，人為貴。立君牧民，為之軌則。車轍馬跡，經緯四極。黜陟幽明，黎庶繁息。於鑠賢聖，總統邦域。封建五爵，井田刑獄，有燔丹書，無普赦贖。皋陶甫侯，何有失職。嗟哉後世，改制易律。勞民為君，役賦其力。舜漆食器，畔者十國，不及唐堯，采椽不斵。世嘆伯夷，欲以厲俗。侈惡之大，儉為共德。許由推讓，豈有訟曲。兼愛尚同，疏者為戚。
---
曹操·惟漢行 (相和曲中，四十六首之二十一)
詩題：惟漢行
篇目：相和曲中，四十六首之二十一
朝代：三國魏
作者：曹操
卷別：卷二十七：相和歌辭二
詩文：關東有義士，興兵討群凶。初期會盟津，乃心在咸陽。軍合力不齊，躊躇而雁行。勢利使人爭。嗣還自相戕。淮南弟稱號，刻璽於北方。鎧甲生蟣虱，萬姓以死亡。白骨露於野，千里無雞鳴。生民百遺一，念之斷人腸。
---
曹操·明月照高樓 (楚調曲中，五十五首之二十五)
詩題：明月照高樓
篇目：楚調曲中，五十五首之二十五
朝代：南朝梁
作者：曹操
卷別：卷四十二：相和歌辭十七
詩文：圓魄當虛闥，清光流思筵。筵思照孤影，悽怨還自憐。臺鏡早生塵，匣琴又無弦。悲慕屢傷節，離憂亟華年。君如東扶景，妾似西柳煙。相去既路迥，明晦亦殊懸。願為銅鐵轡，以感長樂前。
---
曹操·步出夏門行 (瑟調曲二，三十六首之十三)
詩題：步出夏門行
篇目：瑟調曲二，三十六首之十三
朝代：三國魏
作者：曹操
卷別：卷三十七：相和歌辭十二
詩文：雲行雨步，超越九江之皋。臨觀異同，心意懷遊豫，不知當復何從。經過至我碣石，心惆悵我東海。東臨碣石，以觀滄海。水何澹澹，山島竦峙。樹木叢生，百草豐茂。秋風蕭瑟，洪波湧起。日月之行，若出其中。星漢粲爛，若出其裏。幸甚至哉，歌以詠志。孟冬十月，北風徘徊。天氣肅清，繁霜霏霏。鵾雞晨鳴，鴻雁南飛。鷙鳥潛藏，熊羆窟棲。錢鎛停置，農收積場。逆旅整設，以通賈商。幸甚至哉，歌以詠志。鄉土不同，河朔隆寒。流澌浮漂，舟船行難。錐不入地，蘴藾深奧。水竭不流，冰堅可蹈。士隱者貧，勇俠輕非。心常嘆怨，戚戚多悲。幸甚至哉，歌以詠志。神龜雖壽，猶有竟時。騰蛇乘霧，終為土灰。驥老伏櫪，志在千里。烈士暮年，壯心不已。盈縮之期，不但在天。養怡之福，可得永年。幸甚至哉，歌以詠志。
---
曹操·氣出唱，三首之一 (相和曲上，三十六首之一)
詩題：氣出唱，三首之一
篇目：相和曲上，三十六首之一
朝代：三國魏
作者：曹操
卷別：卷二十六：相和歌辭一
詩文：駕六龍乘風而行。行四海外，路下之八邦。歷登高山臨溪谷，乘雲而行。行四海外，東到泰山。仙人玉女，下來翱遊。驂駕六龍，飲玉漿，河水盡，不東流。解愁腹，飲玉漿。奉持行，東到蓬萊山。上至天之門。玉闕下，引見得入。赤松相對，四面顧望，視正焜煌。開王心正興，其氣百道至，傳告無窮。閉其口，但當愛氣壽萬年。東到海，與天連。神仙之道，出窈入冥，常當專之。心恬澹，無所愒欲。閉門坐自守，天與期氣。願得神之人，乘駕雲車，驂駕白鹿，上到天之門，來賜神之藥。跪受之，敬神齊，當如此，道自來。
---
曹操·氣出唱，三首之三 (相和曲上，三十六首之三)
詩題：氣出唱，三首之三
篇目：相和曲上，三十六首之三
朝代：三國魏
作者：曹操
卷別：卷二十六：相和歌辭一
詩文：遊君山，甚為真。磪䃬砟硌，爾自為神。乃到王母臺，金階玉為堂，芝草生殿旁。東西廂，客滿堂。主人當行觴，坐者長壽遽何央。長樂甫始宜孫子，常願主人增年，與天相守。
---
曹操·氣出唱，三首之二 (相和曲上，三十六首之二)
詩題：氣出唱，三首之二
篇目：相和曲上，三十六首之二
朝代：三國魏
作者：曹操
卷別：卷二十六：相和歌辭一
詩文：華陰山，自以為大。高百丈，浮雲為之蓋。仙人欲來，出隨風，列之雨。吹我洞簫鼓瑟琴，何誾誾。酒與歌戲，今日相樂誠為樂。玉女起，起舞移數時。鼓吹一何嘈嘈。從西北來時，仙道多駕煙，乘雲駕龍，鬱何蓩蓩。遨遊八極，乃到崑崙之山，西王母側。神仙金止玉亭，來者為誰？赤松、王喬，乃德旋之門。樂共飲食到黃昏，多駕合坐，萬歲長，宜子孫。
---
曹操·短歌行 (平調曲一，三十七首之十五)
詩題：短歌行
篇目：平調曲一，三十七首之十五
朝代：三國魏
作者：曹操
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：周西伯昌，懷此聖德。三分天下，而有其二。脩奉貢獻，臣節不墜。崇侯讒之，是以拘繫。後見赦原，賜之斧鉞，得使征伐。為仲尼所稱：達及德行，猶奉事殷。論敘其美。齊桓之功，為霸之首，九合諸侯，一匡天下。一匡天下，不以兵車。正而不譎，其德傳稱。孔子所嘆，并稱夷吾，民受其恩。賜與廟胙，命無下拜。小白不敢爾，天威在顏咫尺。晉文亦霸，躬奉天王。受賜珪瓚，秬鬯、彤弓、盧弓、矢千，虎賁三百人。威服諸侯，師之者尊，八方聞之，名亞齊桓。河陽之會，詐稱周王。是以其名紛葩。
---
曹操·短歌行，二首之一 (平調曲一，三十七首之十四)
詩題：短歌行，二首之一
篇目：平調曲一，三十七首之十四
朝代：三國魏
作者：曹操
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：對酒當歌，人生幾何？譬如朝露，去日苦多。慨當以慷，憂思難忘，以何解愁，唯有杜康。青青子衿，悠悠我心，但為君故，沈吟至今。明明如月，何時可輟。憂從中來，不可斷絕。呦呦鹿鳴，食野之苹。我有嘉賓，鼓瑟吹笙。山不厭高，水不厭深。周公吐哺，天下歸心。
---
曹操·短歌行，二首之二 (平調曲一，三十七首之十五)
詩題：短歌行，二首之二
篇目：平調曲一，三十七首之十五
朝代：三國魏
作者：曹操
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：對酒當歌，人生幾何？譬如朝露，去日苦多。慨當以慷，憂思難忘，何以解憂，唯有杜康。青青子衿，悠悠我心。呦呦鹿鳴，食野之苹。我有嘉賓，鼓瑟吹笙。明明如月，何時可輟。憂從中來，不可斷絕。越陌度阡，枉用相存。契闊談讌，心念舊恩。月明星稀，烏鵲南飛。繞樹三匝，何枝可依。山不厭高，海不厭深。周公吐哺，天下歸心。
---
曹操·秋胡行 (清調曲四，三十四首之一)
詩題：秋胡行
篇目：清調曲四，三十四首之一
朝代：三國魏
作者：曹操
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：晨上散關山，此道當何難。晨上散關山，此道當何難。牛頓不起，車墮谷間。坐盤石之上，彈五弦之琴，作為清角韻。意中迷煩，歌以言志。晨上散關山。有何三老公，卒來在我傍，有何三老公，卒來在我傍。負揜被裘，似非恆人，謂卿云何困苦以自怨。徨徨所欲，來到此間，歌以言志。有何三老公。我居崑崙山，所謂者真人。我居崑崙山，所謂者真人。道深有可得，名山歷觀。遨遊八極，枕石嗽流飲泉。沉吟不決，遂上升天，歌以言志。我居崑崙山。去去不可追，長恨相牽攀，去去不可追，長恨相牽攀。夜夜安得寐，惆悵以自憐。正而不譎，辭賦依因。經傳所過，西來所傳。歌以言志，去去不可追。
---
曹操·秋胡行 (清調曲四，三十四首之二)
詩題：秋胡行
篇目：清調曲四，三十四首之二
朝代：三國魏
作者：曹操
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：願登泰華山，神人共遠遊。願登泰華山，神人共遠遊。經歷崑崙山，到蓬萊，飄颻八極，與神人俱。思得神藥，萬歲為期。歌以言志。願登泰華山。天地何長久，人道居之短。天地何長久，人道居之短。世言伯陽，殊不知老。赤松王喬，亦云得道。得之未聞，庶以壽考。歌以言志。天地何長久。明明日月光，何所不光昭。明明日月光，何所不光昭。二儀合聖化，貴者獨人不。萬國率土，莫非王臣。仁義為名，禮樂為榮。歌以言志。明明日月光。四時更逝去，晝夜以成歲。四時更逝去，晝夜以成歲。大人先天，而天弗違。不戚年往，憂世不治。存亡有命，慮之為蚩。歌以言志。四時更逝去。戚戚欲何念？歡笑意所之。戚戚欲何念，歡笑意所之。壯盛智惠，殊不再來。愛時進趣，將以惠誰？泛泛放逸，亦同何為。歌以言志。戚戚欲何念。
---
曹操·精列 (相和曲上，三十六首之四)
詩題：精列
篇目：相和曲上，三十六首之四
朝代：三國魏
作者：曹操
卷別：卷二十六：相和歌辭一
詩文：厥初生，造化之陶物，莫不有終期。莫不有終期，聖賢不能免，何為懷此憂。原螭龍之駕，思想崑崙居。思想崑崙居，見期於迂怪，志意在蓬萊。志意在蓬萊，周、孔聖徂落，會稽以墳丘。會稽以墳丘，陶陶誰能度？君子以弗憂。年之暮奈何，時過時來微。
---
曹操·苦寒行，二首之一 (清調曲一，十四首之一)
詩題：苦寒行，二首之一
篇目：清調曲一，十四首之一
朝代：三國魏
作者：曹操
卷別：卷三十三：相和歌辭八
詩題解：《樂府解題》曰：「晉樂奏魏武帝《北上篇》，備言冰雪溪谷之苦。其後或謂之《北上行》，蓋因武帝辭而擬之也。」
詩文：北上太行山，艱哉何巍巍！太行山，艱哉何巍巍！羊腸坂詰曲，車輪為之摧。樹木何蕭瑟，北風聲正悲。何蕭瑟，北風聲正悲。熊羆對我蹲，虎豹夾道啼。溪谷少人民，雪落何霏霏。少人民，雪落何霏霏。延頸長嘆息，遠行多所懷。我心何怫鬱，思欲一東歸。何怫鬱，思欲一東歸。水深橋樑絕，中道正徘徊。迷惑失徑路，暝無所宿棲。失徑路，暝無所宿棲。行行日以遠，人馬同時飢。擔囊行取薪，斧冰持作糜。擔囊行取薪，斧冰持作糜。悲彼東山詩，悠悠使我哀。
---
曹操·苦寒行，二首之二 (清調曲一，十四首之二)
詩題：苦寒行，二首之二
篇目：清調曲一，十四首之二
朝代：三國魏
作者：曹操
卷別：卷三十三：相和歌辭八
詩題解：《樂府解題》曰：「晉樂奏魏武帝《北上篇》，備言冰雪溪谷之苦。其後或謂之《北上行》，蓋因武帝辭而擬之也。」
詩文：北上太行山，艱哉何巍巍！羊腸坂詰屈，車輪為之摧。樹木何蕭瑟，北風聲正悲。熊羆對我蹲，虎豹夾路啼。溪谷少人民，雪落何霏霏。延頸長嘆息，遠行多所懷。我心何怫鬱，思欲一東歸，水深橋樑絕，中路正徘徊。迷惑失故路，薄暮無宿棲。行行日已遠，人馬同時飢，擔囊行取薪，斧冰持作糜。悲彼《東山詩》，悠悠令我哀。
---
曹操·薤露 (相和曲中，四十六首之十五)
詩題：薤露
篇目：相和曲中，四十六首之十五
朝代：三國魏
作者：曹操
卷別：卷二十七：相和歌辭二
詩題解：崔豹《古今注》曰：「《薤露》《蒿里》泣喪歌也。本出田橫門人，橫自殺，門人傷之，為作悲歌。言人命奄忽，如薤上之露，易晞滅也。亦謂人死魂魄歸於蒿里。至漢武帝時，李延年分為二曲，《薤露》送王公貴人，《蒿里》送士大夫庶人。使挽柩者歌之，亦謂之挽歌。」譙周《法訓》曰：「挽歌者，漢高帝召田橫，至尸鄉自殺。從者不敢哭而不勝哀，故為挽歌以寄哀音。」《樂府解題》曰：「《左傳》云：『齊將與吳戰於艾陵，公孫夏命其徒歌虞殯。』杜預云：『送死《薤露》歌即喪歌，不自田橫始也。』」按蒿里，山名，在泰山南。魏武帝《薤露行》曰：「惟漢二十二世，所任誠不良。」曹植又作《惟漢行》。
詩文：惟漢二十二世，所任誠不良。沐猴而冠帶，知小而謀強。猶豫不敢斷，因狩執君王。白虹為貫日，己亦先受殃。賊臣持國柄【賊臣執國柄】，殺主滅宇京。蕩覆帝基業，宗廟以燔喪。播越西遷移，號泣而且行。瞻彼洛城郭，微子為哀傷。
---
曹操·長安有狹斜行 (清調曲三，四十八首之五)
詩題：長安有狹斜行
篇目：清調曲三，四十八首之五
朝代：南朝梁
作者：曹操
卷別：卷三十五：相和歌辭十
詩文：洛陽有曲陌，曲曲不通驛。忽遇二少童，扶轡問君宅。我宅邯鄲右，易憶復可知。大息組絪縕，中息佩陸離。小息尚青綺，總角遊南皮。三息俱入門，家臣拜門垂。三息俱升堂，旨酒盈千卮。三息俱入戶，戶內有光儀。大婦理金翠，中婦事玉觿。小婦獨閒暇，調笙游曲池。丈人少徘徊，鳳吹方參差。
---
曹操·陌上桑三解 (相和曲下，五十三首之十三)
詩題：陌上桑三解
篇目：相和曲下，五十三首之十三
朝代：三國魏
作者：曹操
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：駕虹霓，乘赤雲，登彼九疑歷玉門，濟天漢，至崑崙，見西王母謁東君。交赤松，及羨門，受要秘道愛精神。食芝英，飲醴泉，拄杖掛枝佩秋蘭。絕人事，遊渾元，若疾風遊欻飄翩【若疾風遊欻飄颻】。景未移，行數千，壽如南山不忘愆。
---
曹松·塞上 (樂府雜題三，五十七首之二十九)
詩題：塞上
篇目：樂府雜題三，五十七首之二十九
朝代：唐
作者：曹松
卷別：卷九十二：新樂府辭三
詩文：邊塞來處闊，今日復明朝。河凌堅通馬，朝雲缺見鵰。沙中程獨泣，鄉外隱誰招。回首若經歲，靈州生柳條。
---
曹植·丹霞蔽日行 (瑟調曲二，三十六首之十六)
詩題：丹霞蔽日行
篇目：瑟調曲二，三十六首之十六
朝代：三國魏
作者：曹植
卷別：卷三十七：相和歌辭十二
詩文：紂為昏亂，殘忠虐正。周室何隆，一門三聖。牧野致功，天亦革命。
---
曹植·五遊 (三十三首之一)
詩題：五遊
篇目：三十三首之一
朝代：三國魏
作者：曹植
卷別：卷六十四：雜曲歌辭四
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：九州不足步，願得凌雲翔。逍遙八紘外，遊目歷遐荒。披我丹霞衣，襲我素霓裳。華蓋紛晻藹，六龍仰天驤。曜靈未移景，倏忽造昊蒼。閶闔啟丹扉，雙闕曜朱光。徘徊文昌殿，登陟太微堂。上帝休西欞，群后集東廂。帶我瓊瑤佩，漱我沆瀣漿。踟躕玩靈芝，徙倚弄華芳。王子奉仙藥，羨門進奇方。服食享遐紀，延壽保無疆。
---
曹植·仙人篇 (三十三首之四)
詩題：仙人篇
篇目：三十三首之四
朝代：三國魏
作者：曹植
卷別：卷六十四：雜曲歌辭四
詩題解：《樂府廣題》曰：「秦始皇三十六年，使博士為《仙真人詩》，遊行天下，令樂人歌之。」曹植《仙人篇》曰：「仙人攬六著。」言人生如寄，當養羽翼，徘徊九天，以從韓終、王喬於天衢也。齊陸瑜又有《仙人覽六著》篇，蓋出於此。
詩文：仙人攬六著，對博太山隅。湘娥拊琴瑟，秦女吹笙竽。玉樽盈桂酒，河伯獻神魚。四海一何局，九州安所如。韓終與王喬，要我於天衢。萬里不足步，輕舉淩太虛。飛騰踰景雲，高風吹我軀。迴駕觀紫微，與帝合靈符。閶闔正嵯峨，雙闕萬丈餘。玉樹扶道生，白虎夾門樞。驅風遊四海，東過王母廬。俯觀五岳間，人生如寄居。潛光養羽翼，進趣且徐徐。不見昔軒轅，升龍出鼎湖。徘徊九天下，與爾長相須。
---
曹植·升天行，二首之一 (八首之二)
詩題：升天行，二首之一
篇目：八首之二
朝代：三國魏
作者：曹植
卷別：卷六十三：雜曲歌辭三
詩題解：《樂府解題》曰：「《升天行》，曹植云：『日月何時留。』鮑照云：『家世宅關輔。』曹植又有《上仙籙》與《神游》《五遊》《龍欲升天》等篇，皆傷人世不永，俗情險艱，當求神仙，翱翔六合之外，與《飛龍》《仙人》《遠遊篇》《前緩聲歌》同意。」按《龍欲升天》，即《當牆欲高行》也。
詩文：乘蹻追術士，遠之蓬萊山。靈液飛素波，蘭桂上參天。玄豹遊其下，翔鵾戲其顛。乘風忽登舉，彷彿見眾仙【徬徨見眾仙】。
---
曹植·升天行，二首之二 (八首之三)
詩題：升天行，二首之二
篇目：八首之三
朝代：三國魏
作者：曹植
卷別：卷六十三：雜曲歌辭三
詩題解：《樂府解題》曰：「《升天行》，曹植云：『日月何時留。』鮑照云：『家世宅關輔。』曹植又有《上仙籙》與《神游》《五遊》《龍欲升天》等篇，皆傷人世不永，俗情險艱，當求神仙，翱翔六合之外，與《飛龍》《仙人》《遠遊篇》《前緩聲歌》同意。」按《龍欲升天》，即《當牆欲高行》也。
詩文：扶桑之所出，乃在朝陽溪。中心陵蒼昊，布葉蓋天涯。日出登東幹，既夕沒西枝。願得紆陽轡，迴日使東馳。
---
曹植·吁嗟篇 (清調曲一，十四首之十三)
詩題：吁嗟篇
篇目：清調曲一，十四首之十三
朝代：三國魏
作者：曹植
卷別：卷三十三：相和歌辭八
詩題解：《樂府解題》曰：「曹植擬《苦寒行》為《吁嗟》。」
詩文：吁嗟此轉蓬，居世何獨然。長去本根逝，夙夜無休閒。東西經七陌，南北越九阡。卒遇回風起，吹我入雲間。自謂終天路，忽然下沉淵。驚飆接我出，故歸彼中田。當南而更北，謂東而反西。宕宕當何依，忽亡而復存。飄颻周八澤，連翩歷五山。流轉無恆處，誰知吾苦艱。願為中林草，秋隨野火燔。麋滅豈不痛，願與根荄連【願與株荄連】。
---
曹植·名都篇 (齊瑟行，十九首之一)
詩題：名都篇
篇目：齊瑟行，十九首之一
朝代：三國魏
作者：曹植
卷別：卷六十三：雜曲歌辭三
詩題解：名都者，邯鄲、臨淄之類也。以刺時人騎射之妙，游騁之樂，而無憂國之心也。
詩文：名都多妖女，京洛出少年。寶劍直千金，被服光且鮮【被服麗且鮮】。鬥雞東郊道【鬥雞長安道】，走馬長楸間。馳驅未能半，雙兔過我前。攬弓捷鳴鏑，長驅上南山【驅上彼南山】。左挽因右發，一縱兩禽連。餘巧未及展【餘功未及展】，仰手接飛鳶。觀者咸稱善，眾工歸我妍。歸來宴平樂，美酒斗十千。膾鯉臇胎蝦，砲鱉炙熊蹯。鳴儔嘯匹旅，列坐竟長筵。連翩擊鞠壤，巧捷惟萬端。白日西南馳，光景不可攀。雲散還城邑，清晨復來還。
---
曹植·妾薄命，二首之一 (三十三首之十四)
詩題：妾薄命，二首之一
篇目：三十三首之十四
朝代：三國魏
作者：曹植
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」　
詩文：攜玉手，喜同車。比上雲閣飛除。釣臺蹇產清虛，池塘靈沼可娛。仰泛龍舟綠波，俯擢神草枝柯。想彼宓妃洛河，退詠漢女湘娥。
---
曹植·妾薄命，二首之二 (三十三首之十五)
詩題：妾薄命，二首之二
篇目：三十三首之十五
朝代：三國魏
作者：曹植
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」　
詩文：日月既逝西藏【日既逝矣西藏】，更會蘭室洞房。華燈步障舒光【華燈先置舒光】，皎若日出扶桑。促樽合坐行觴【促酒合座行觴】。主人起舞𥁲盤，能者穴觸別端。騰觚飛爵闌干，同量等色齊顏。任意交屬所歡，朱顏發外形蘭。袖隨禮容極情，妙舞仙仙體輕【屢舞僊僊體輕】。裳解履遺絕纓【解裳履遺絕纓】，俛仰笑諠無呈。覽持佳人玉顏，齊舉金爵翠盤【齊舉金爵翠槃】。手形羅袖良難，腕弱不勝珠環，坐者嘆息舒顏。御巾裛粉君傍，中有霍納都梁，雞舌五味雜香。進者何人齊姜，恩重愛深難忘。召延親好宴私，但歌杯來何遲。客賦既醉言歸，主人稱露未晞。
---
曹植·平陵東 (相和曲下，五十三首之十)
詩題：平陵東
篇目：相和曲下，五十三首之十
朝代：三國魏
作者：曹植
卷別：卷二十八：相和歌辭三
詩題解：崔豹《古今注》曰：「《平陵東》，漢翟義門人所作也。」《樂府解題》曰：「義，丞相方進之少子，字文仲，為東郡太守。以王莽方篡漢，舉兵誅之，不克，見害。門人作歌以怨之也。」
詩文：閶闔開天衢，通被我羽衣乘飛龍。乘飛龍，與仙期，東上蓬萊采靈芝。靈芝采之可服食，年若王父無終極。
---
曹植·怨歌行 (楚調曲中，五十五首之十六)
詩題：怨歌行
篇目：楚調曲中，五十五首之十六
朝代：三國魏
作者：曹植
卷別：卷四十二：相和歌辭十七
詩文：為君既不易，為臣良獨難。忠信事不顯，乃有見疑患。周公佐成王，金縢功不刊。推心輔王室，二叔反流言。待罪居東國，泣涕當留連。皇靈大動變，震雷風且寒。拔樹偃秋稼，天威不可干。素服開金縢，感悟求其端。公旦事既顯，成王乃哀嘆。吾欲竟此曲，此曲悲且長。今日樂相樂，別後莫相忘。
---
曹植·怨詩行，二首之一 (楚調曲上，三十六首之二十六)
詩題：怨詩行，二首之一
篇目：楚調曲上，三十六首之二十六
朝代：三國魏
作者：曹植
卷別：卷四十一：相和歌辭十六
詩題解：《古今樂錄》曰：「《怨詩行》歌東阿王『明月照高樓』一篇。」王僧虔《技錄》曰：「荀錄所載『古為君』一篇，今不傳。」《琴操》曰：「卞和得玉璞以獻楚懷王，王使樂正子治之，曰：『非玉。』刖其右足。平王立，復獻之，又以為欺，刖其左足。平王死，子立，復獻之，乃抱玉而哭，繼之以血，荊山為之崩。王使剖之，果有寶。乃封和為陵陽侯。辭不受而作怨歌焉。」班婕妤《怨詩行》序曰：「漢成帝班婕妤失寵，求供養太后於長信宮，乃作怨詩以自傷。託辭於紈扇云。」《樂府解題》曰：古詞云：『為君既不易，為臣良獨難。』言周公推心輔政，二叔流言，致有雷雨拔木之變。梁簡文『十五頗有餘』，自言姝豔，以讒見毀。又曰『持此傾城貌，翻為不肖軀』。與古文意同而體異。若傅休弈《怨歌行》云：『昭昭朝時日，皎皎最明月。』蓋傷十五入君門，一別終華髮，不及偕老，猶望死而同穴也。」
詩文：明月照高樓，流光正徘徊。上有愁思婦，悲嘆有餘哀。借問嘆者誰？自云客子妻。夫行踰十載，賤妾常獨棲。念君過於渴，思君劇於飢。君為高山柏，妾為濁水泥。北風行蕭蕭，烈烈入吾耳。心中念故人，淚墮不能止。沈浮各異路，會合當何諧？願作東北風，吹我入君懷。君懷常不開，賤妾當何依？恩情中道絕，流止任東西。我欲竟此曲，此曲悲且長。今日樂相樂，別後莫相忘。
---
曹植·怨詩行，二首之二 (楚調曲上，三十六首之二十七)
詩題：怨詩行，二首之二
篇目：楚調曲上，三十六首之二十七
朝代：三國魏
作者：曹植
卷別：卷四十一：相和歌辭十六
詩題解：《古今樂錄》曰：「《怨詩行》歌東阿王『明月照高樓』一篇。」王僧虔《技錄》曰：「荀錄所載『古為君』一篇，今不傳。」《琴操》曰：「卞和得玉璞以獻楚懷王，王使樂正子治之，曰：『非玉。』刖其右足。平王立，復獻之，又以為欺，刖其左足。平王死，子立，復獻之，乃抱玉而哭，繼之以血，荊山為之崩。王使剖之，果有寶。乃封和為陵陽侯。辭不受而作怨歌焉。」班婕妤《怨詩行》序曰：「漢成帝班婕妤失寵，求供養太后於長信宮，乃作怨詩以自傷。託辭於紈扇云。」《樂府解題》曰：古詞云：『為君既不易，為臣良獨難。』言周公推心輔政，二叔流言，致有雷雨拔木之變。梁簡文『十五頗有餘』，自言姝豔，以讒見毀。又曰『持此傾城貌，翻為不肖軀』。與古文意同而體異。若傅休弈《怨歌行》云：『昭昭朝時日，皎皎最明月。』蓋傷十五入君門，一別終華髮，不及偕老，猶望死而同穴也。」
詩文：明月照高樓，流光正徘徊。上有愁思婦，悲嘆有餘哀。借問嘆者誰？言是客子妻。君行踰十年，孤妾常獨棲。君若清路塵，妾若濁水泥。浮沈各異勢，會合何時諧？原為西南風，長逝入君懷。君懷時不開，妾心當何依？
---
曹植·惟漢行 (相和曲中，四十六首之十八)
詩題：惟漢行
篇目：相和曲中，四十六首之十八
朝代：三國魏
作者：曹植
卷別：卷二十七：相和歌辭二
詩題解：崔豹《古今注》曰：「《薤露》《蒿里》泣喪歌也。本出田橫門人，橫自殺，門人傷之，為作悲歌。言人命奄忽，如薤上之露，易晞滅也。亦謂人死魂魄歸於蒿里。至漢武帝時，李延年分為二曲，《薤露》送王公貴人，《蒿里》送士大夫庶人。使挽柩者歌之，亦謂之挽歌。」譙周《法訓》曰：「挽歌者，漢高帝召田橫，至尸鄉自殺。從者不敢哭而不勝哀，故為挽歌以寄哀音。」《樂府解題》曰：「《左傳》云：『齊將與吳戰於艾陵，公孫夏命其徒歌虞殯。』杜預云：『送死《薤露》歌即喪歌，不自田橫始也。』」按蒿里，山名，在泰山南。魏武帝《薤露行》曰：「惟漢二十二世，所任誠不良。」曹植又作《惟漢行》。
詩文：太極定二儀，清濁始以形。三光炤八極，天道甚著明。為人立君長，欲以遂其生。行仁章以瑞，變故誡驕盈。神高而聽卑，報若響應聲。明主敬細微，三季瞢天經。二皇稱至化，盛哉唐、虞庭。禹、湯繼厥德，周亦致太平。在昔懷帝京【在昔懷帝時】，日昃不敢寧。濟濟在公朝，萬載馳其名。
---
曹植·桂之樹行 (三十四首之三)
詩題：桂之樹行
篇目：三十四首之三
朝代：三國魏
作者：曹植
卷別：卷六十一：雜曲歌辭一
詩文：桂之樹，桂之樹，桂生一何麗佳。揚朱華而翠葉，流芳布天涯。上有棲鸞，下有盤螭。桂之樹，得道之真人，咸來會講仙：教爾服食日精，要道甚省不煩。淡泊無為自然。乘蹻萬里之外，去留隨意所欲存。高高上際於眾外，下下乃窮極地天。
---
曹植·泰山梁甫行 (楚調曲上，三十六首之二十)
詩題：泰山梁甫行
篇目：楚調曲上，三十六首之二十
朝代：三國魏
作者：曹植
卷別：卷四十一：相和歌辭十六
詩題解：《樂府解題》曰：「曹植改《泰山梁甫》為『八方』。」
詩文：八方各異氣，千里殊風雨。劇哉邊海民，寄身於草野，妻子象禽獸，行止依林阻。柴門何蕭條，狐兔翔我宇。
---
曹植·當事君行 (三十四首之九)
詩題：當事君行
篇目：三十四首之九
朝代：三國魏
作者：曹植
卷別：卷六十一：雜曲歌辭一
詩文：人生有所貴尚，出門各異情。朱紫更相奪色，雅鄭異音聲。好惡隨所愛憎，追舉逐虛名。百心可事一君，巧詐寧拙誠。
---
曹植·當來日大難 (瑟調曲一，十六首之十五)
詩題：當來日大難
篇目：瑟調曲一，十六首之十五
朝代：三國魏
作者：曹植
卷別：卷三十六：相和歌辭十一
詩題解：《樂府解題》曰：「曹植擬《善哉行》為『日苦短』。
詩文：日苦短，樂有餘。乃置玉樽，辦東廚。廣情故，心相於。闔門置酒，和樂欣欣。遊馬後來，轅車解輪。今日同堂，出門異鄉。別易會難，各盡杯觴。
---
曹植·當欲遊南山行 (三十四首之八)
詩題：當欲遊南山行
篇目：三十四首之八
朝代：三國魏
作者：曹植
卷別：卷六十一：雜曲歌辭一
詩文：東海廣且深，由卑下百川。五岳雖高大，不逆垢與塵。良木不十圍，洪條無所因。長者能博愛，天下寄其身。大匠無棄材，船車用不均。錐刀各異能，何所獨卻前。嘉善而矜愚，大聖亦同然。仁者各壽考，四坐咸萬年。
---
曹植·當牆欲高行 (三十四首之七)
詩題：當牆欲高行
篇目：三十四首之七
朝代：三國魏
作者：曹植
卷別：卷六十一：雜曲歌辭一
詩文：龍欲升天須浮雲，人之仕進待中人。眾口可以鑠金，讒言三至，慈母不親。憒憒俗間，不辨偽真。願欲披心自說陳，君門以九重，道遠河無津。
---
曹植·當車已駕行 (三十四首之十)
詩題：當車已駕行
篇目：三十四首之十
朝代：三國魏
作者：曹植
卷別：卷六十一：雜曲歌辭一
詩文：坐玉殿，會諸貴客。侍者行觴，主人離席。顧視東西廂，絲竹與鞞鐸。不醉無歸來，明燈以繼夕。
---
曹植·白馬篇 (齊瑟行，十九首之九)
詩題：白馬篇
篇目：齊瑟行，十九首之九
朝代：三國魏
作者：曹植
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：白馬飾金羈，連翩西北馳。借問誰家子，幽并遊俠兒。少小去鄉邑，揚聲沙漠垂【揚名沙漠垂】。宿昔秉良弓，楛矢何參差。控弦破左的，右發摧月支。仰手接飛猱，俯身散馬蹄。狡捷過猿猴，勇剽若豹螭。邊城多警急，胡虜數遷移【虜騎數遷移】。羽檄從北來，厲馬登高堤。右驅蹈匈奴，左顧陵鮮卑。寄身鋒刃端，性命安可懷。父母且不顧，何言子與妻。名編壯士籍【名在壯士籍】【高名在壯籍】，不得中顧私。捐軀赴國難，視死忽如歸【視死忽若歸】。
---
曹植·磐石篇 (三十三首之十七)
詩題：磐石篇
篇目：三十三首之十七
朝代：三國魏
作者：曹植
卷別：卷六十四：雜曲歌辭四
詩文：盤石山巔石，飄颻澗底蓬。我本太山人，何為客海東？雚葭彌斥土，林木無分重。岸巖若崩缺，湖水何洶洶。蚌蛤被濱涯，光彩如錦虹。高波凌雲霄，浮氣象螭龍。鯨脊若丘陵，鬚若山上松。呼吸吞船欐，澎濞戲中鴻。方舟尋高價，珍寶麗以通。一舉必千里，乘颸舉帆幢。經危履險阻，未知命所鍾。常恐沈黃壚，下與黿鱉同。南極蒼梧野，遊眄窮九江。中夜指參辰，欲師當定從。仰天長太息，思想懷故邦。乘桴何所志，于嗟我孔公。
---
曹植·種葛篇 (三十三首之十九)
詩題：種葛篇
篇目：三十三首之十九
朝代：三國魏
作者：曹植
卷別：卷六十四：雜曲歌辭四
詩文：種葛南山下，葛虆自成陰。與君初婚時【與君初定婚】，結髮恩義深。歡愛在枕席，宿昔同衣衾。竊慕《棠棣》篇，好樂和瑟琴。行年將晚暮，佳人懷異心。恩紀曠不接，我情遂抑沉。出門當何顧，徘徊步北林。下有交頸獸，仰見雙棲禽。攀枝長嘆息，淚下沾羅襟。良馬知我悲，延頸代我吟。昔為同池魚，今為商與參。往古皆歡遇，我獨困於今。棄置委天命，悠悠安可任。
---
曹植·美女篇 (齊瑟行，十九首之二)
詩題：美女篇
篇目：齊瑟行，十九首之二
朝代：三國魏
作者：曹植
卷別：卷六十三：雜曲歌辭三
詩題解：美女者，以喻君子。言君子有美行，願得明君而事之。若不遇時，雖見徵求，終不屈也。
詩文：美女妖且閒，采桑歧路間。柔條紛冉冉，葉落何翩翩。攘袖見素手，皓腕約金環。頭上三爵釵【頭上金爵釵】，腰佩翠琅玕。明珠交玉體，珊瑚間木難。羅衣何飄飄，輕裾隨風還。顧眄遺光采，長嘯氣若蘭。行徒用息駕，休者以忘餐。借問女何居，乃在城南端。青樓臨大路，高門結重關。容華耀朝日，誰不希令顏。媒氏何所營，玉帛不時安。佳人慕高義，求賢良獨難。眾人徒嗷嗷，安知彼所觀。盛年處房室，中夜起長嘆。
---
曹植·苦思行 (八首之一)
詩題：苦思行
篇目：八首之一
朝代：三國魏
作者：曹植
卷別：卷六十三：雜曲歌辭三
詩文：綠蘿緣玉樹，光曜粲相暉。下有兩真人，舉趐翻高飛。我心何踴躍，思欲攀雲追。鬱鬱西岳顛，石室青蔥與天連。中有耆年一隱士，鬚髮皆皓然。策杖從吾遊，教我要忘言。
---
曹植·蒲生行浮萍篇 (清調曲三，四十八首之四十五)
詩題：蒲生行浮萍篇
篇目：清調曲三，四十八首之四十五
朝代：三國魏
作者：曹植
卷別：卷三十五：相和歌辭十
詩文：浮萍寄清水，隨風東西流。結髮辭嚴親，來為君子仇。恪勤在朝夕，無端獲罪尤。在昔蒙恩惠，和樂如瑟琴。何意今摧頹，曠若商與參。茱萸自有芳，不若桂與蘭。新人雖可愛，無若故所歡。行雲有返期，君恩儻中還。慊慊仰天嘆，愁心將何愬。日月不恆處，人生忽若寓。悲風來入懷，淚下如垂露。發篋造裳衣，裁縫紈與素。
---
曹植·薤露 (相和曲中，四十六首之十六)
詩題：薤露
篇目：相和曲中，四十六首之十六
朝代：三國魏
作者：曹植
卷別：卷二十七：相和歌辭二
詩題解：《樂府解題》曰：「曹植擬《薤露行》為《天地》。」
詩文：天地無窮極，陰陽轉相因。人居一世間，忽若風吹塵。願得展功勤，輸力於明君。懷此王佐才，慷慨獨不群。鱗介尊神龍，走獸宗麒麟。蟲獸猶知德，何況於士人。孔氏刪詩書，王業粲已分。騁我徑寸翰，流藻垂華芬。
---
曹植·豫章行，二首之一 (清調曲二，二十八首之二)
詩題：豫章行，二首之一
篇目：清調曲二，二十八首之二
朝代：三國魏
作者：曹植
卷別：卷三十四：相和歌辭九
詩題解：《樂府解題》曰：「曹植擬《豫章》為『窮達』。」
詩文：窮達難豫圖，禍福信亦然。虞舜不逢堯，耕耘處中田。太公未遭文，漁釣終渭川。不見魯孔丘，窮困陳蔡間。周公下白屋，天下稱其賢。
---
曹植·豫章行，二首之二 (清調曲二，二十八首之三)
詩題：豫章行，二首之二
篇目：清調曲二，二十八首之三
朝代：三國魏
作者：曹植
卷別：卷三十四：相和歌辭九
詩題解：《樂府解題》曰：「曹植擬《豫章》為『窮達』。」
詩文：鴛鴦自用親，不若比翼連。他人雖同盟，骨肉天性然。周公穆康叔，管蔡則流言。子臧讓千乘，季札慕其賢。
---
曹植·遠遊篇 (三十三首之二)
詩題：遠遊篇
篇目：三十三首之二
朝代：三國魏
作者：曹植
卷別：卷六十四：雜曲歌辭四
詩題解：《楚辭·遠遊》章句曰：「悲時俗之迫阨兮，願輕舉而遠遊。質菲薄而無因兮，焉托乘而上浮。」王逸云：「《遠遊》者，屈原之所作也。屈原履方直之行，不容於世，困於讒佞，無所告訴，乃思與仙人俱遊戲，周歷天地，無所不至焉。」周王褒又有《輕舉篇》，亦出於此。
詩文：遠遊臨四海，俯仰觀洪波。大魚若曲陵，承浪相經過。靈鼇戴方丈，神岳儼嵯峨。仙人翔其隅，玉女戲其阿。瓊蕊可療飢，仰漱吸朝霞。崑崙本吾宅，中州非我家。將歸謁東父，一舉超流沙。鼓翼舞時風，長嘯激清歌。金石固易弊，日月同光華。齊年與天地，萬乘安足多。
---
曹植·野田黃雀行 (瑟調曲四，三十九首之三)
詩題：野田黃雀行
篇目：瑟調曲四，三十九首之三
朝代：三國魏
作者：曹植
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：置酒高殿上，親交從我遊。中廚辦豐膳，烹羊宰肥牛。秦箏何慷慨，齊瑟和且柔。陽阿奏奇舞，京洛出名謳。樂飲過三爵，緩帶傾庶羞。主稱千金壽，賓奉萬年酬。久要不可忘，薄終義所尤。謙謙君子德，磬折欲何求。驚風飄白日，光景馳西流。盛時不可再，百年忽我遒。生存華屋處，零落歸山丘。先民誰不死，知命亦何憂。
---
曹植·野田黃雀行 (瑟調曲四，三十九首之二)
詩題：野田黃雀行
篇目：瑟調曲四，三十九首之二
朝代：三國魏
作者：曹植
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：置酒高殿上，親交從我遊。中廚辦豐膳，烹羊宰肥牛。秦箏何慷慨，齊瑟和且柔。陽阿奏奇舞，京洛出名謳。樂飲過三爵，緩帶傾庶羞。主稱千金壽，賓奉萬年酬。久要不可忘，薄終義所尤。謙謙君子德，磬折欲何求。盛時不再來，百年忽我遒。驚風飄白日，光景馳西流。生存華屋處，零落歸山丘。先民誰不死，知命復何憂！
---
曹植·野田黃雀行 (瑟調曲四，三十九首之四)
詩題：野田黃雀行
篇目：瑟調曲四，三十九首之四
朝代：三國魏
作者：曹植
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：高樹多悲風，海水揚其波。利劍不在掌，結友何須多。不見籬間雀，見鷂自投羅。羅家得雀喜，少年見雀悲。拔劍捎羅網，黃雀得飛飛。飛飛摩蒼天，來下謝少年。
---
曹植·門有萬里客行 (瑟調曲五，四十四首之七)
詩題：門有萬里客行
篇目：瑟調曲五，四十四首之七
朝代：三國魏
作者：曹植
卷別：卷四十：相和歌辭十五
詩文：門有萬里客，問君何鄉人，褰裳起從之，果得心所親。挽裳對我泣，太息前自陳。本是朔方士，今為吳越民。行行將復行，去去適西秦。
---
曹植·飛龍篇 (三十三首之十三)
詩題：飛龍篇
篇目：三十三首之十三
朝代：三國魏
作者：曹植
卷別：卷六十四：雜曲歌辭四
詩題解：《楚辭·離騷》曰：「為余駕飛龍兮，雜瑤象以為車。」曹植《飛龍篇》亦言求仙者乘飛龍而昇天，與《楚辭》同意。按琴曲亦有《飛龍引》。
詩文：晨遊泰山，雲霧窈窕。忽逢二童，顏色鮮好。乘彼白鹿，手翳芝草。我知真人，長跪問道。西登玉堂【西登玉臺】，金樓復道。授我仙藥，神皇所造。教我服食，還精補腦。壽同金石，永世難老。
---
曹植·驅車篇 (三十三首之十八)
詩題：驅車篇
篇目：三十三首之十八
朝代：三國魏
作者：曹植
卷別：卷六十四：雜曲歌辭四
詩文：驅車撣駑馬，東到奉高城。神哉彼太山，五嶽專其名。隆高貫雲霓，嵯峨出太清。周流二六候，間置十二亭。上有湧醴泉，玉石揚華英。東北望吳野，西眺觀日精。魂神所繫屬，逝者感斯征。王者以歸天，效厥元功成。歷代無不遵，禮祀有品程。探策或長短，唯德享利貞。封者七十帝，軒皇元獨靈。餐霞漱沆瀣，毛羽被身形。發舉蹈虛廓，徑廷升窈冥。同壽東父年，曠代永長生。
---
曹植·鬥雞篇 (三十三首之十五)
詩題：鬥雞篇
篇目：三十三首之十五
朝代：三國魏
作者：曹植
卷別：卷六十四：雜曲歌辭四
詩題解：《春秋左氏傳》曰：「季、郈之雞鬥，季氏介其雞，郈氏為之金距。」杜預云：「擣芥子播其羽也。或曰：以膠沙播之為介雞。」《鄴都故事》曰：「魏明帝大和中，築鬥雞臺。趙王石虎亦以芥羽漆砂；鬥雞于此。故曹植詩云，『鬥雞東郊道，走馬長楸間』是也。」
詩文：遊目極妙伎，清聽厭宮商。主人寂無為，眾賓進樂方。長筵坐戲客，鬥雞觀閒房。群雄正翕赫；雙翹自飛揚。揮羽邀清風，悍目發朱光。嘴落輕毛散，嚴距往往傷。長鳴入青雲，扇翼獨翱翔。原蒙狸膏助，常得擅此場。
---
曹植·鰕䱇篇 (平調曲一，三十七首之十三)
詩題：鰕䱇篇
篇目：平調曲一，三十七首之十三
朝代：三國魏
作者：曹植
卷別：卷三十：相和歌辭五
詩題解：一曰《鰕䱇篇》。《樂府解題》曰：「曹植擬《長歌行》為《鰕䱇》。」
詩文：鰕䱇遊潢潦，不知江海流。燕雀戲藩柴，安識鴻鵠遊。世事此誠明，大德固無儔。駕言登五岳，然後小陵丘。俯觀上路人，勢利是謀讎。高念翼皇家，遠懷柔九州。撫劍而雷音，猛氣縱橫浮。泛泊徒嗷嗷，誰知壯士憂。
---
曹毗·四時祠祀歌 (晉江左宗廟歌，十三首之十三)
詩題：四時祠祀歌
篇目：晉江左宗廟歌，十三首之十三
朝代：晉
作者：曹毗
卷別：卷八：郊廟歌辭八
詩文：肅肅清廟，巍巍聖功。萬國來賓，禮儀有容。鐘鼓振，金石熙。宣兆祚，武開基。神斯樂兮。理管絃，有來斯和。說功德，吐清歌。神斯樂兮。洋洋玄化，潤被九壤。民無不悅，道無不往。禮有儀，樂有式。詠九功，永無極。神斯樂兮。
---
曹毗·歌高祖宣皇帝 (晉江左宗廟歌，十三首之一)
詩題：歌高祖宣皇帝
篇目：晉江左宗廟歌，十三首之一
朝代：晉
作者：曹毗
卷別：卷八：郊廟歌辭八
詩文：於赫高祖，德協靈符。應運撥亂，厘整天衢。勳格宇宙，化動八區。肅以典刑，陶以玄珠。神石吐瑞，靈芝自敷。肇基天命，道均唐虞。
---
朱光弼·銅雀妓 (平調曲二，四十五首之二十五)
詩題：銅雀妓
篇目：平調曲二，四十五首之二十五
朝代：唐
作者：朱光弼
卷別：卷三十一：相和歌辭六
詩文：魏王銅雀妓，日暮管絃清。一見西陵樹，悲心舞不成。
---
朱孝廉·白雪歌 (四十五首之二)
詩題：白雪歌
篇目：四十五首之二
朝代：南朝梁
作者：朱孝廉
卷別：卷五十七：琴曲歌辭一
詩題解：謝希逸《琴論》曰：「劉涓子善鼓琴，制《陽春》《白雪》曲。琴集曰：《白雪》師曠所作商調曲也。」《唐書·樂志》曰：「《白雪》，周曲也。」張華《博物志》曰：「《白雪》者，太帝使素女鼓五十弦瑟曲名也。」高宗顯慶二年，太常言《白雪》琴曲本宜合歌，今依琴中舊曲，以御製《雪詩》為《白雪》歌辭。又古今樂府奏正曲之後，皆別有送聲，乃取侍臣許敬宗等和詩以為送聲，各十六節。六年二月，呂才造琴歌《白雪》等曲，帝亦製歌辭十六章，皆著於樂府。
詩文：凝雲沒霄漢，從風飛且散。聯翩避幽谷，徘徊依井幹。既興楚客謠，亦動周王嘆。所恨輕寒早，不迨陽春旦【不迨春光旦】。
---
朱放·銅雀妓 (平調曲二，四十五首之二十六)
詩題：銅雀妓
篇目：平調曲二，四十五首之二十六
朝代：唐
作者：朱放
卷別：卷三十一：相和歌辭六
詩文：恨唱歌聲咽，愁翻舞袖遲。西陵日欲暮，是妾斷腸時。
---
朱超·採蓮曲 (江南弄中，三十四首之七)
詩題：採蓮曲
篇目：江南弄中，三十四首之七
朝代：南朝梁
作者：朱超
卷別：卷五十：清商曲辭七
詩文：豔色前後發，緩楫去來遲。看妝礙荷影，洗手畏菱滋。摘除蓮上葉，拖出藕中絲。湖裏人無限，何日滿船時。
---
朱超·烏生八九子 (相和曲下，五十三首之八)
詩題：烏生八九子
篇目：相和曲下，五十三首之八
朝代：南朝梁
作者：朱超
卷別：卷二十八：相和歌辭三
詩文：朝飛集帝城，猶帶夜啼聲。近日毛雖暖，聞弦心尚驚。
---
李世民·唐功成慶善樂舞辭 (雜舞四，四十八首之三十二)
詩題：唐功成慶善樂舞辭
篇目：雜舞四，四十八首之三十二
朝代：唐
作者：李世民
卷別：卷五十六：舞曲歌辭五
詩題解：一曰《九功舞》，殿庭朝會所奏文舞也。《新唐書·禮樂志》曰：「太宗生於武功之慶善宮，貞觀六年幸之。宴從臣，賞賜閭里，同漢沛、宛。帝歡甚賦詩，呂才被之管弦，名曰《功成慶善樂》。以童兒六十四人，冠進德冠，紫袴褶，長袖，漆髻，屣履而舞。」《舊書·樂志》曰：「《慶善樂》，太宗所造也，名《九功之舞》。舞蹈安徐，以象文德洽而天下安樂也。冬正享讌及國有大慶，與《七德舞》偕奏于庭。」
詩文：壽丘唯舊跡，酆邑及前基。粵余承累聖，懸弧亦在茲。弱齡逢運改，提劍鬱匡時。指麾八荒定，懷柔萬國夷。梯山盛入款，駕海亦來思。單于陪武帳，日逐衛文㮰。端扆朝四岳，無為任百司。霜節明秋景，輕冰結水湄。芸黃遍原隰，禾穎積京坻。共樂還譙宴，歡此《大風》詩。
---
李世民·飲馬長城窟行 (瑟調曲三，四十首之十二)
詩題：飲馬長城窟行
篇目：瑟調曲三，四十首之十二
朝代：唐
作者：李世民
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：塞外悲風切，交河冰已結。瀚海百重波，陰山千里雪。迥戍危烽火，層巒引高節。悠悠卷旆旌，飲馬出長城。寒沙連騎跡，朔吹斷邊聲。胡塵清玉塞，羌笛韻金鉦。絕漠干戈戢，車徒振原隰。都尉反龍堆，將軍旋馬邑。揚麾氛霧靜，紀石功名立。荒裔一戎衣，雲臺凱歌入。
---
李元操·鳴雁行 (三十三首之十九)
詩題：鳴雁行
篇目：三十三首之十九
朝代：隋
作者：李元操
卷別：卷六十八：雜曲歌辭八
詩題解：衛《匏有苦葉》詩曰：「雝雝鳴雁，旭日始旦。」鄭康成云：「雁者隨陽而處，似婦人從夫，故昏禮用焉。雝雝，聲和也。」《鳴雁行》蓋出於此。
詩文：聽琴旋蔡子，張羅避翟公。夕宿寒林上，朝飛空井中。既並玄雲曲，復變海魚風。一報黃苑惠，還遊萬歲宮。
---
李商隱·房中曲 (樂府雜題六，四十一首之三十一)
詩題：房中曲
篇目：樂府雜題六，四十一首之三十一
朝代：唐
作者：李商隱
卷別：卷九十五：新樂府辭六
詩文：薔薇泣幽素，翠帶花錢小。嬌郎痴若雲，抱日西簾曉。枕是龍宮石，割得秋波色。玉簟失柔膚，但見蒙羅碧。憶得前年春，未語悲含辛。歸來已不見，錦瑟長於人。今日澗底松，明日山頭蘖。愁到天池翻，相看不相識。
---
李商隱·李夫人歌，三首之一 (歌辭二，四十七首之二十一)
詩題：李夫人歌，三首之一
篇目：歌辭二，四十七首之二十一
朝代：唐
作者：李商隱
卷別：卷八十四：雜歌謠辭二
詩題解：《漢書·外戚傳》曰：「孝武李夫人，本以倡進。初，武帝愛其兄延年。平陽主因言，延年有女弟，帝乃召見之，實妙麗善舞，由是得幸。夫人少而早卒，帝思今不已。方士齊人少翁言能致其神，乃夜張燈燭，設帷帳，陳酒肉。而令帝居他帳，遙望見好女如李夫人之貌，還幄坐而步。又不得就視，帝愈益相思悲感，為作詩，令樂府諸音家弦歌之。」
詩文：一帶不結心，兩股方安髻。慚愧白茅人，月沒教星替。
---
李商隱·李夫人歌，三首之三 (歌辭二，四十七首之二十三)
詩題：李夫人歌，三首之三
篇目：歌辭二，四十七首之二十三
朝代：唐
作者：李商隱
卷別：卷八十四：雜歌謠辭二
詩題解：《漢書·外戚傳》曰：「孝武李夫人，本以倡進。初，武帝愛其兄延年。平陽主因言，延年有女弟，帝乃召見之，實妙麗善舞，由是得幸。夫人少而早卒，帝思今不已。方士齊人少翁言能致其神，乃夜張燈燭，設帷帳，陳酒肉。而令帝居他帳，遙望見好女如李夫人之貌，還幄坐而步。又不得就視，帝愈益相思悲感，為作詩，令樂府諸音家弦歌之。」
詩文：蠻絲繫條脫，妍眼和香屑。壽宮不惜鑄南人，柔腸早被秋波割。清澄有餘幽素香，鰥魚渴鳳真珠房。不知瘦骨類冰井，更許夜簾通曉霜。土花漠漠雲茫茫，黃河欲盡天蒼黃。
---
李商隱·李夫人歌，三首之二 (歌辭二，四十七首之二十二)
詩題：李夫人歌，三首之二
篇目：歌辭二，四十七首之二十二
朝代：唐
作者：李商隱
卷別：卷八十四：雜歌謠辭二
詩題解：《漢書·外戚傳》曰：「孝武李夫人，本以倡進。初，武帝愛其兄延年。平陽主因言，延年有女弟，帝乃召見之，實妙麗善舞，由是得幸。夫人少而早卒，帝思今不已。方士齊人少翁言能致其神，乃夜張燈燭，設帷帳，陳酒肉。而令帝居他帳，遙望見好女如李夫人之貌，還幄坐而步。又不得就視，帝愈益相思悲感，為作詩，令樂府諸音家弦歌之。」
詩文：剩結茱萸枝，多擘秋蓮的。獨自有波光，綵囊盛不得。
---
李商隱·楊柳枝，二首之一 (一百一首之四十六)
詩題：楊柳枝，二首之一
篇目：一百一首之四十六
朝代：唐
作者：李商隱
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：暫憑樽酒送無憀，莫損愁眉與細腰。人世死前唯有別，春風爭擬惜長條。
---
李商隱·楊柳枝，二首之二 (一百一首之四十七)
詩題：楊柳枝，二首之二
篇目：一百一首之四十七
朝代：唐
作者：李商隱
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：含煙惹霧每依依，萬緒千條拂落暉。為報行人休盡折，半留相送半迎歸。
---
李商隱·江南曲 (相和曲上，三十六首之二十五)
詩題：江南曲
篇目：相和曲上，三十六首之二十五
朝代：唐
作者：李商隱
卷別：卷二十六：相和歌辭一
詩文：郎船安兩漿，儂舸動雙橈。掃黛開宮額，裁裙約楚腰。乖期方積思，臨醉欲𢬵驕。莫以採菱唱，欲羨秦臺簫。
---
李商隱·河內詩，二首之一：樓上曲 (樂府雜題六，四十一首之三十二)
詩題：河內詩，二首之一：樓上曲
篇目：樂府雜題六，四十一首之三十二
朝代：唐
作者：李商隱
卷別：卷九十五：新樂府辭六
詩文：鼉鼓沈沈虯水咽，秦絲不上蠻弦絕。常娥衣薄不禁寒，蟾蜍夜豔秋河月。碧城冷落空濛煙，簾輕幕重金鉤欄。靈香不下兩皇子，孤星直上相風竿。八桂林邊九芝草，短襟小鬢相逢道。入門暗數一千春，願去閏年留月小。梔子交加香蓼繁，停辛佇苦留待君。
---
李商隱·河內詩，二首之二：湖中曲 (樂府雜題六，四十一首之三十三)
詩題：河內詩，二首之二：湖中曲
篇目：樂府雜題六，四十一首之三十三
朝代：唐
作者：李商隱
卷別：卷九十五：新樂府辭六
詩文：閶門日下吳歌遠，陂路綠菱香滿滿。後溪暗起鯉魚風，船旗閃斷芙蓉幹。輕身奉君畏身輕，雙橈兩槳樽酒清。莫因風雨罷團扇，此曲斷腸唯此聲。低樓小徑城南道，猶自金鞍對芳草。
---
李商隱·無愁果有愁曲 (五十三首之四十三)
詩題：無愁果有愁曲
篇目：五十三首之四十三
朝代：唐
作者：李商隱
卷別：卷七十五：雜曲歌辭十五
詩題解：《隋書·樂志》曰：「北齊後主自能度曲，嘗倚弦而歌，別採新聲，為《無愁曲》。自彈胡琵琶而唱之，音韻窈窕，極於哀思。使胡兒閹官輩齊和之，曲終樂闋，莫不隕涕。雖行幸道路，或時馬上奏之，樂往哀來，竟以亡國。」李商隱曰：「《無愁果有愁曲》，北齊歌也。」《唐會要》：「天寶十三載，改《無愁》為《長歡》。」
詩文：東有青龍西白虎，中令福皇包世度。玉壺渭水笑清潭，鑿天不到牽牛處。麒麟踏雲天馬獰，牛山撼碎珊瑚聲。秋娥點滴不成淚，十二玉樓無故釘。推煙唾月拋千里，十番紅桐一行死。白楊別屋鬼迷人，空留暗記如蠶紙。日暮向風牽短絲，血凝血散今誰是。
---
李商隱·燒香曲 (樂府雜題六，四十一首之三十)
詩題：燒香曲
篇目：樂府雜題六，四十一首之三十
朝代：唐
作者：李商隱
卷別：卷九十五：新樂府辭六
詩文：細雲蟠蟠牙比魚，孔雀翅尾蛟龍鬚。漳宮舊樣博山爐，楚嬌捧笑開芙蕖。八蠶繭綿小分炷，獸焰微紅隔雲母。白天月澤寒未冰，金虎含秋向東吐。玉珮呵光銅照昏，簾波日暮衝斜門。西來欲上茂陵樹，柏梁已失栽桃魂。露庭月井大紅氣，輕衫薄袖當君意。蜀殿瓊人伴夜深，金鑾不問殘燈事。何當巧吹君懷度，襟灰為土填清露。
---
李商隱·王昭君 (吟嘆曲，五十九首之三十一)
詩題：王昭君
篇目：吟嘆曲，五十九首之三十一
朝代：唐
作者：李商隱
卷別：卷二十九：相和歌辭四
詩文：毛延壽畫欲通神，忍為黃金不為人。馬上琵琶行萬里，漢宮長有隔生春。
---
李嘉祐·江上曲 (六十六首之八)
詩題：江上曲
篇目：六十六首之八
朝代：唐
作者：李嘉祐
卷別：卷七十七：雜曲歌辭十七
詩文：江上澹澹芙蓉花，江口蛾眉獨浣紗。可憐應是陽臺女，坐對鸕鷀嬌不語。掩面羞看北地人，回首忽作空山雨。蒼梧秋色不堪論，千載依依帝子魂。君看峰上斑斑竹，儘是湘妃泣淚痕。
---
李回·大定舞 (唐享太廟樂章，十一首之八)
詩題：大定舞
篇目：唐享太廟樂章，十一首之八
朝代：唐
作者：李回
卷別：卷十一：郊廟歌辭十一
詩序：獻武宗
詩文：受天明命，敷祐下土。化時以儉，衛文以武。氛消夷夏，俗臻往古。億萬斯年，形于律呂。
---
李季蘭·三峽流泉歌 (四十四首之十四)
詩題：三峽流泉歌
篇目：四十四首之十四
朝代：唐
作者：李季蘭
卷別：卷六十：琴曲歌辭四
詩題解：《琴集》曰：「《三峽流泉》，晉阮咸所作也。」
詩文：妾家本住巫山雲，巫山流水常自聞。玉琴彈出轉寥夐，直似當時夢中聽。三峽流泉幾千里，一時流入深閨裏。巨石奔崖指下生，飛波走浪弦中起。初疑噴湧含雷風，又似嗚咽流不通。回湍曲瀨勢將盡，時復滴瀝平沙中。憶昔阮公為此曲，能使仲容聽不足。一彈既罷復一彈，願似流泉鎮相續。
---
李宣遠·塞下 (樂府雜題四，六十首之四十三)
詩題：塞下
篇目：樂府雜題四，六十首之四十三
朝代：唐
作者：李宣遠
卷別：卷九十三：新樂府辭四
詩文：秋日并州路，黃榆落故關。孤城吹角罷，數騎射鵰還。帳幕遙臨水，牛羊自下山。行人正垂淚，烽火起雲間。
---
李嶠·東飛伯勞歌 (三十三首之十六)
詩題：東飛伯勞歌
篇目：三十三首之十六
朝代：唐
作者：李嶠
卷別：卷六十八：雜曲歌辭八
詩文：傳書青鳥迎簫鳳，巫嶺荊臺數通夢。誰家窈窕住園樓，五馬千金照陌頭。羅裙玉珮當軒出【羅裾玉珮當軒出】，點翠施紅競春日。佳人二八盛舞歌，羞將百萬呈雙蛾。庭前芳樹朝夕改，空駐妍華欲誰待。
---
李嶠·汾陰行 (樂府雜題四，六十首之四十八)
詩題：汾陰行
篇目：樂府雜題四，六十首之四十八
朝代：唐
作者：李嶠
卷別：卷九十三：新樂府辭四
詩文：君不見昔日西京全盛時，汾陰后土親祭祠。齋宮宿寢設廚供，撞鐘鳴鼓樹羽旗。漢家五世才且雄，賓延萬靈服九戎。柏梁賦詩高宴罷，詔書法駕幸河東。河東太守親掃除，奉迎至尊導鑾輿。五營將校列容衛，三河縱觀空里閭。回旌駐蹕降靈場，焚香奠醑邀百祥。金鼎發食正焜煌，靈祇煒燁攄景光。埋玉陳牲禮神畢，舉麾上馬乘輿出。彼汾之曲嘉可游，木蘭為楫桂為舟。櫂歌微吟綵鷁浮，簫鼓哀鳴白雲秋。歡娛宴洽賜群后，家家復除戶牛酒。聲明動天樂無有，千秋萬歲南山壽。自從天子向秦關，玉輦金車不復還。珠簾羽帳長寂寞，鼎湖龍髯安可攀。千齡人事一朝空，四海為家此路窮。雄豪意氣今何在，壇場宮館盡蒿蓬。路逢古老長嘆息，世事回環不可測。昔時青樓對歌舞，今日黃埃聚荊棘。山川滿目淚沾衣，富貴榮華能幾時。不見只今汾水上，唯有年年秋雁飛。
---
李嶷·少年行，三首之一 (六十三首之二十六)
詩題：少年行，三首之一
篇目：六十三首之二十六
朝代：唐
作者：李嶷
卷別：卷六十六：雜曲歌辭六
詩文：十八羽林郎，戎衣事漢王。臂鷹金殿側，挾彈玉輿旁。馳道春風起，陪游出建章。
---
李嶷·少年行，三首之三 (六十三首之二十八)
詩題：少年行，三首之三
篇目：六十三首之二十八
朝代：唐
作者：李嶷
卷別：卷六十六：雜曲歌辭六
詩文：玉劍膝邊橫，金杯馬上傾。朝遊茂陵道，暮宿鳳凰城。豪吏多猜忌，無勞問姓名。
---
李嶷·少年行，三首之二 (六十三首之二十七)
詩題：少年行，三首之二
篇目：六十三首之二十七
朝代：唐
作者：李嶷
卷別：卷六十六：雜曲歌辭六
詩文：侍獵長楊下，承恩更射飛。塵生馬影滅，箭落雁行稀。薄暮歸隨仗，聯翩入瑣闈。
---
李巨仁·釣竿篇 (漢鐃歌中，二十八首之二十七)
詩題：釣竿篇
篇目：漢鐃歌中，二十八首之二十七
朝代：隋
作者：李巨仁
卷別：卷十八：鼓吹曲辭三
詩文：潺湲面江海，滉瀁矚波瀾。不惜黃金餌，唯憐翡翠竿。斜綸控急水，定楫下飛湍。潭迥風來易，川長霧歇難。寄言朝市客，滄浪徒自安。
---
李希仲·薊門行，二首之一 (三十四首之二十六)
詩題：薊門行，二首之一
篇目：三十四首之二十六
朝代：唐
作者：李希仲
卷別：卷六十一：雜曲歌辭一
詩文：旄頭有精芒，胡騎獵秋草。羽檄南渡河，邊庭用兵早。漢家愛征戰，宿將今已老。辛苦羽林兒，從戎榆關道。
---
李希仲·薊門行，二首之二 (三十四首之二十七)
詩題：薊門行，二首之二
篇目：三十四首之二十七
朝代：唐
作者：李希仲
卷別：卷六十一：雜曲歌辭一
詩文：一身救邊速，烽火連薊門。前軍鳥飛斷，格鬥塵沙昏。寒日鼓聲急，單于夜火奔。當須徇忠義，身死報國恩。
---
李康成·自君之出矣 (五十二首之二十二)
詩題：自君之出矣
篇目：五十二首之二十二
朝代：唐
作者：李康成
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，梁塵靜不飛。思君如滿月，夜夜減容暉。
---
李廓·長安少年行，十首之一 (六十三首之五十)
詩題：長安少年行，十首之一
篇目：六十三首之五十
朝代：唐
作者：李廓
卷別：卷六十六：雜曲歌辭六
詩文：金紫少年郎，繞街鞍馬光。身從左中尉，官屬右春坊。剗戴揚州帽，重薰異國香。垂鞭踏青草，來去杏園芳。
---
李廓·長安少年行，十首之七 (六十三首之五十六)
詩題：長安少年行，十首之七
篇目：六十三首之五十六
朝代：唐
作者：李廓
卷別：卷六十六：雜曲歌辭六
詩文：戟門連日閉，苦飲惜殘春。開鎖通新客，教姬屈醉人。請歌牽白馬，自舞踏紅茵。時輩皆相許，平生不負身。
---
李廓·長安少年行，十首之三 (六十三首之五十二)
詩題：長安少年行，十首之三
篇目：六十三首之五十二
朝代：唐
作者：李廓
卷別：卷六十六：雜曲歌辭六
詩文：日高春睡足，帖馬賞年華。倒插銀魚袋，行隨金犢車。還攜新市酒，遠醉曲江花。幾度歸侵黑，金吾送到家。
---
李廓·長安少年行，十首之九 (六十三首之五十八)
詩題：長安少年行，十首之九
篇目：六十三首之五十八
朝代：唐
作者：李廓
卷別：卷六十六：雜曲歌辭六
詩文：遊市慵騎馬，隨姬入坐車。樓邊聽歌吹，簾外市釵花。樂眼從人鬧，歸心畏日斜。蒼頭來去報，飲伴到倡家。
---
李廓·長安少年行，十首之二 (六十三首之五十一)
詩題：長安少年行，十首之二
篇目：六十三首之五十一
朝代：唐
作者：李廓
卷別：卷六十六：雜曲歌辭六
詩文：追逐輕薄伴，閒遊不著緋。長攏出獵馬，數換打毬衣。曉日尋花去，春風帶酒歸。青樓無晝夜，歌舞歇時稀。
---
李廓·長安少年行，十首之五 (六十三首之五十四)
詩題：長安少年行，十首之五
篇目：六十三首之五十四
朝代：唐
作者：李廓
卷別：卷六十六：雜曲歌辭六
詩文：遨遊攜豔妓，裝束似男兒。杯酒逢花住，笙歌簇馬吹。鶯聲催曲急，春色訝歸遲。不以聞街鼓，華筵待月移。
---
李廓·長安少年行，十首之八 (六十三首之五十七)
詩題：長安少年行，十首之八
篇目：六十三首之五十七
朝代：唐
作者：李廓
卷別：卷六十六：雜曲歌辭六
詩文：新年高殿上，始見有光輝。玉雁排方帶，金鵝立仗衣。酒深和椀賜，馬疾打珂飛。朝下人爭看，香街意氣歸。
---
李廓·長安少年行，十首之六 (六十三首之五十五)
詩題：長安少年行，十首之六
篇目：六十三首之五十五
朝代：唐
作者：李廓
卷別：卷六十六：雜曲歌辭六
詩文：賞春唯逐勝，大宅可曾歸。不樂還逃席，多狂慣剎衩衣。歌人踏月起，語燕卷簾飛。好婦唯相妒，倡樓不醉稀。
---
李廓·長安少年行，十首之十 (六十三首之五十九)
詩題：長安少年行，十首之十
篇目：六十三首之五十九
朝代：唐
作者：李廓
卷別：卷六十六：雜曲歌辭六
詩文：小婦教鸚鵡，頭邊喚醉醒。犬嬌眠玉簟，鷹掣撼金鈴。碧地攢花障，紅泥待客亭。雖然長按曲，不飲不曾聽。
---
李廓·長安少年行，十首之四 (六十三首之五十三)
詩題：長安少年行，十首之四
篇目：六十三首之五十三
朝代：唐
作者：李廓
卷別：卷六十六：雜曲歌辭六
詩文：好勝耽長行，天明燭滿樓。留人看獨腳，賭馬換偏頭。樂奏曾無歇，杯巡不暫休。時時遙冷笑，怪客有春愁。
---
李廓·雞鳴曲 (歌辭一，三十八首之三十四)
詩題：雞鳴曲
篇目：歌辭一，三十八首之三十四
朝代：唐
作者：李廓
卷別：卷八十三：雜歌謠辭一
詩文：星稀月沒上五更，膠膠角角雞初鳴。征人牽馬出門立。辭妾欲向安西行。再鳴引頸檐頭下，月中角聲催上馬。纔分地色第三鳴，旌旗紅塵已出城【旌旆紅塵已出城】。婦人上城亂招手，夫婿不聞遙哭聲。長恨雞鳴別時苦，不遣雞棲近窗戶。
---
李彥遠·採桑 (相和曲下，五十三首之三十四)
詩題：採桑
篇目：相和曲下，五十三首之三十四
朝代：唐
作者：李彥遠
卷別：卷二十八：相和歌辭三
詩文：採桑畏日高，不待春眠足。攀條有餘愁，那矜貌如玉。千金豈不贈，五馬空躑躅。何以變真性，幽篁雪中綠。
---
李德林·相逢狹路間 (清調曲二，二十八首之二十八)
詩題：相逢狹路間
篇目：清調曲二，二十八首之二十八
朝代：隋
作者：李德林
卷別：卷三十四：相和歌辭九
詩文：天衢號九經，冠蓋恆縱橫。忽逢懷刺客，相尋欲逐名。我住河陽浦，開門望帝城。金臺遠猶出，玉觀夜恆明。筵羞太官膳，酒釀步兵營。懸床接高士，隔帳授諸生。流水琴前韻，飛塵歌後輕。大子難為弟，中子難為兄。小子輕財利，實見陶朱情。龍軒照人轉，驥馬噓天門。入門俱有說，至道勝金籝。出門會親友，天官奏德星。大婦訓端木，中婦誨劉靈。小婦南山下，擊缶和秦箏。群賓莫有戲，燈來告絕纓。
---
李昌符·塞上行 (樂府雜題三，五十七首之二十三)
詩題：塞上行
篇目：樂府雜題三，五十七首之二十三
朝代：唐
作者：李昌符
卷別：卷九十二：新樂府辭三
詩文：莽倉盧關北，孤城帳幕多。客軍甘入陣，老將望回戈。樹盡禽棲草，冰堅路在河。汾陽尋下世，羌虜肯先和？
---
李景伯·回波樂 (七十四首之五十六)
詩題：回波樂
篇目：七十四首之五十六
朝代：唐
作者：李景伯
卷別：卷八十：近代曲辭二
詩題解：《回波樂》，商調曲。唐中宗時造，蓋出於曲水引流泛觴也。《本事詩》曰：「中宗之世，嘗因內宴，群臣皆歌《回波樂》，撰辭起舞。時沈佺期以罪流嶺表，恩還舊官，而未復朱紱。佺期乃歌《回波樂》辭以見意，中宗即以緋魚賜之，自是多求遷擢。」《唐書》曰：「景龍中，中宗宴侍臣，酒酣，令各為《回波樂》，眾皆為諂佞之辭，及自要榮位。次至諫議大夫李景伯，乃歌此辭。後亦為舞曲。」
詩文：回波爾時酒卮，微臣職在箴規。侍宴既過三爵，喧嘩竊恐非儀。
---
李暇·怨詩，三首之一 (楚調曲中，五十五首之五)
詩題：怨詩，三首之一
篇目：楚調曲中，五十五首之五
朝代：唐
作者：李暇
卷別：卷四十二：相和歌辭十七
詩文：羅敷初總髻，蕙芳正嬌小。月落始歸船，春眠恆著曉。
---
李暇·怨詩，三首之三 (楚調曲中，五十五首之七)
詩題：怨詩，三首之三
篇目：楚調曲中，五十五首之七
朝代：唐
作者：李暇
卷別：卷四十二：相和歌辭十七
詩文：別前花照路，別後露垂葉。歌舞須及時，如何坐悲妾。
---
李暇·怨詩，三首之二 (楚調曲中，五十五首之六)
詩題：怨詩，三首之二
篇目：楚調曲中，五十五首之六
朝代：唐
作者：李暇
卷別：卷四十二：相和歌辭十七
詩文：何處期郎遊，小苑花臺間。相憶不可見，且復乘月還。
---
李暇·東飛伯勞歌 (三十三首之十七)
詩題：東飛伯勞歌
篇目：三十三首之十七
朝代：唐
作者：李暇
卷別：卷六十八：雜曲歌辭八
詩文：秦王龍劍燕后琴，珊瑚寶匣鏤雙心。誰家女兒抱香枕，開衾滅燭願侍寢。瓊窗半上金縷幬，輕羅隱面不障羞。青綺幃中坐相憶，紅羅鏡裏見愁色。檐花照月鶯對棲，空將可憐暗中啼。
---
李暇·桃葉歌，三首之一 (吳聲歌曲二，一百一十二首之九十八)
詩題：桃葉歌，三首之一
篇目：吳聲歌曲二，一百一十二首之九十八
朝代：唐
作者：李暇
卷別：卷四十五：清商曲辭二
詩題解：《古今樂錄》曰：「《桃葉歌》者，晉王子敬之所作也。桃葉，子敬妾名，緣於篤愛，所以歌之。」《隋書·五行志》曰：「陳時江南盛歌王獻之《桃葉》詩，云：『桃葉復桃葉，渡江不用楫。但渡無所苦，我自迎接汝。』後隋晉王廣伐陳，置將桃葉山下，及韓擒虎渡江，大將任蠻奴至新亭，以導北軍之應。子敬，獻之字也。」
詩文：桃葉映紅花，無風自婀娜。春花映何限，感郎獨採我。
---
李暇·桃葉歌，三首之三 (吳聲歌曲二，一百一十二首之一百)
詩題：桃葉歌，三首之三
篇目：吳聲歌曲二，一百一十二首之一百
朝代：唐
作者：李暇
卷別：卷四十五：清商曲辭二
詩題解：《古今樂錄》曰：「《桃葉歌》者，晉王子敬之所作也。桃葉，子敬妾名，緣於篤愛，所以歌之。」《隋書·五行志》曰：「陳時江南盛歌王獻之《桃葉》詩，云：『桃葉復桃葉，渡江不用楫。但渡無所苦，我自迎接汝。』後隋晉王廣伐陳，置將桃葉山下，及韓擒虎渡江，大將任蠻奴至新亭，以導北軍之應。子敬，獻之字也。」
詩文：桃葉復桃葉，渡江不明楫。但渡無所苦，我自來迎接【我自迎接汝】。
---
李暇·桃葉歌，三首之二 (吳聲歌曲二，一百一十二首之九十九)
詩題：桃葉歌，三首之二
篇目：吳聲歌曲二，一百一十二首之九十九
朝代：唐
作者：李暇
卷別：卷四十五：清商曲辭二
詩題解：《古今樂錄》曰：「《桃葉歌》者，晉王子敬之所作也。桃葉，子敬妾名，緣於篤愛，所以歌之。」《隋書·五行志》曰：「陳時江南盛歌王獻之《桃葉》詩，云：『桃葉復桃葉，渡江不用楫。但渡無所苦，我自迎接汝。』後隋晉王廣伐陳，置將桃葉山下，及韓擒虎渡江，大將任蠻奴至新亭，以導北軍之應。子敬，獻之字也。」
詩文：桃葉復桃葉，桃樹連桃根。相憐兩樂事，獨使我殷勤。
---
李暇·碧玉歌 (吳聲歌曲二，一百一十二首之九十七)
詩題：碧玉歌
篇目：吳聲歌曲二，一百一十二首之九十七
朝代：唐
作者：李暇
卷別：卷四十五：清商曲辭二
詩題解：《樂苑》曰：「《碧玉歌》者，宋汝南王所作也。碧玉，汝南王妾名。以寵愛之甚，所以歌之。」
詩文：碧玉上宮妓，出入千花林。珠被玳瑁床，感郎情意深。
---
李涉·竹枝，四首之一 (一百一首之十七)
詩題：竹枝，四首之一
篇目：一百一首之十七
朝代：唐
作者：李涉
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：荊門灘急水潺潺，兩岸猿啼煙滿山。渡頭年少應官去，月落西陵望不還。
---
李涉·竹枝，四首之三 (一百一首之十九)
詩題：竹枝，四首之三
篇目：一百一首之十九
朝代：唐
作者：李涉
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：石壁千重樹萬重，白雲斜掩碧芙蓉。昭君溪上年年月，獨自嬋娟色最濃。
---
李涉·竹枝，四首之二 (一百一首之十八)
詩題：竹枝，四首之二
篇目：一百一首之十八
朝代：唐
作者：李涉
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：巫峽雲開神女祠，綠潭紅樹影參差。下牢戍口初相問，無義灘頭剩別離。
---
李涉·竹枝，四首之四 (一百一首之二十)
詩題：竹枝，四首之四
篇目：一百一首之二十
朝代：唐
作者：李涉
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：十二峰頭月欲低，空濛江上子規啼。孤舟一夜東歸客，泣向春風憶建溪。
---
李涉·鷓鴣詞，二首之一 (七十四首之四十七)
詩題：鷓鴣詞，二首之一
篇目：七十四首之四十七
朝代：唐
作者：李涉
卷別：卷八十：近代曲辭二
詩文：湘江煙水深，沙岸隔楓林。何處鷓鴣飛，日斜斑竹陰。二女虛垂淚，三閭枉自沈。惟有鷓鴣啼，獨傷行客心。
---
李涉·鷓鴣詞，二首之二 (七十四首之四十八)
詩題：鷓鴣詞，二首之二
篇目：七十四首之四十八
朝代：唐
作者：李涉
卷別：卷八十：近代曲辭二
詩文：越岡連越井，越鳥更南飛。何處鷓鴣啼，夕煙東嶺歸。嶺頭行人少，天涯北客稀。鷓鴣啼別處，相對淚沾衣。
---
李燮·紫騮馬 (漢橫吹曲四，五十三首之十七)
詩題：紫騮馬
篇目：漢橫吹曲四，五十三首之十七
朝代：南朝陳
作者：李燮
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：紫燕忽踟躕，紅塵起路隅。園人移苜蓿，騎士逐蘼蕪。三邊追黠虜，一鼓定強胡。安用珂為玉，自有汗成珠。
---
李爽·芳樹 (漢鐃歌中，七十一首之三十七)
詩題：芳樹
篇目：漢鐃歌中，七十一首之三十七
朝代：南朝陳
作者：李爽
卷別：卷十七：鼓吹曲辭二
詩文：芳樹千株發，搖盪三陽時。氣軟來風易，枝繁度鳥遲。春至花如錦，夏近葉成帷。欲寄邊城客，路遠誰能持【路遠詎能持】。
---
李珣·採葛婦歌 (歌辭一，三十八首之二十六)
詩題：採葛婦歌
篇目：歌辭一，三十八首之二十六
朝代：晉
作者：李珣
卷別：卷八十三：雜歌謠辭一
詩題解：《吳越春秋》曰：「采葛，越之婦人，傷越王用心，乃作若何之歌。」
詩文：嘗膽不苦味若飴，今我采葛以作絲。
---
李珣·漁父歌，三首之一 (歌辭一，三十八首之二十三)
詩題：漁父歌，三首之一
篇目：歌辭一，三十八首之二十三
朝代：晉
作者：李珣
卷別：卷八十三：雜歌謠辭一
詩文：水接衡門十里餘，信船歸去臥看書。輕爵祿，慕玄虛，莫道漁人只為魚。
---
李珣·漁父歌，三首之三 (歌辭一，三十八首之二十五)
詩題：漁父歌，三首之三
篇目：歌辭一，三十八首之二十五
朝代：晉
作者：李珣
卷別：卷八十三：雜歌謠辭一
詩文：棹警鷗飛水濺袍，影侵潭面柳垂絛。終日醉，絕塵勞，曾見錢塘八月濤。
---
李珣·漁父歌，三首之二 (歌辭一，三十八首之二十四)
詩題：漁父歌，三首之二
篇目：歌辭一，三十八首之二十四
朝代：晉
作者：李珣
卷別：卷八十三：雜歌謠辭一
詩文：避世垂綸不記年，官高爭得似君閑。傾白酒，對青山，笑指柴門待月還。
---
李白·丁督護歌 (吳聲歌曲二，一百一十二首之六十二)
詩題：丁督護歌
篇目：吳聲歌曲二，一百一十二首之六十二
朝代：唐
作者：李白
卷別：卷四十五：清商曲辭二
詩題解：一曰《阿督護》。《宋書·樂志》曰：「《督護歌》者，彭城內史徐逵之為魯軌所殺，宋高祖使府內直督護丁旿收斂殯埋之。逵之妻，高祖長女也。呼旿至閣下，自問殮送之事。每問輒嘆息曰：『丁督護』！其聲哀切，後人因其聲廣其曲焉。」《唐書·樂志》曰：「《丁督護》，晉宋間曲也。今歌是宋武帝所製」云。
詩文：雲陽上征去，兩岸饒商賈。吳牛喘月時，拖船一何苦。水濁不可飲，壺漿半成土。一唱《都護歌》，心摧淚如雨。萬人鑿磐石，無田達江滸。君看石芒碭，掩淚悲千古。
---
李白·三臺 (五十三首之一)
詩題：三臺
篇目：五十三首之一
朝代：唐
作者：李白
卷別：卷七十五：雜曲歌辭十五
詩題解：《後漢書》曰：「蔡邕為侍御史，又轉持書侍御史，遷尚書。三日之間，周歷三臺。」馮鑒《續事始》曰：「樂府以邕曉音律，製《三臺曲》以悅邕，希其厚遺。」劉禹錫《嘉話錄》曰：「三臺送酒，蓋因北齊高洋毀銅雀臺，築三個臺。宮人拍手呼上臺送酒，因名其曲為《三臺》。」李氏《資暇》曰：「《三臺》，三十拍促曲名。昔鄴中有三臺，石季龍常為宴遊之所。樂工造此曲以促飲。」未知孰是。《鄴都故事》曰：「漢獻帝建安五年，曹操破袁紹於鄴。十五年築銅雀臺，十八年作金虎臺，十九年造冰井臺，所謂鄴中三臺也。」《北史》曰：「齊文宣天保中營三臺於鄴，因其舊基而高博之。九年臺成，改銅爵曰金鳳，金虎曰聖應，冰井曰崇光」云。按《樂苑》，唐天寶中羽調曲有《三臺》，又有《急三臺》。
詩文：一年一年老去，明日後日花開。未報長安平定，萬國豈得銜杯。冰泮寒塘始綠，雨餘百草皆生。朝來門閣無事，晚下高齋有情。
---
李白·上之回 (漢鐃歌上，二十二首之十四)
詩題：上之回
篇目：漢鐃歌上，二十二首之十四
朝代：唐
作者：李白
卷別：卷十六：鼓吹曲辭一
詩文：三十六離宮，樓臺與天通。閣道步行月，美人愁煙空。恩疏寵不及，桃李傷春風。淫樂意何極，金輿向回中。萬乘出黃道，千旗揚彩虹。前軍細柳北，後騎甘泉東。豈問渭川老，寧邀襄野童。但慕瑤池宴，歸來樂未窮。
---
李白·上留田行 (瑟調曲三，四十首之二十九)
詩題：上留田行
篇目：瑟調曲三，四十首之二十九
朝代：唐
作者：李白
卷別：卷三十八：相和歌辭十三
詩題解：《古今樂錄》曰：「王僧虔《技錄》有《上留田行》，今不歌。」崔豹《古今注》曰：「上留田，地名也。人有父母死不字其孤弟者，鄰人為其弟作悲歌以風其兄，故曰《上留田》。」《樂府廣題》曰：「蓋漢世人也。云『里中有啼兒，似類親父子。回車問啼兒，慷慨不可止。』」
詩文：行至上留田，孤墳何崢嶸。積此萬古恨，春草不復生。悲風四邊來，腸斷白楊聲。借問誰家地，埋沒蒿里塋。古老向余言，言是上留田。蓬科馬鬣今已平，昔之弟死兄不葬，他人於此舉銘旌。一鳥死，百鳥鳴。一獸走，百獸驚。桓山之禽別離苦，欲去迴翔不能征。田氏倉卒骨肉分，青天白日摧紫荊。交柯之木本同形，東枝憔悴西枝榮。無心之物尚如此，參商胡乃尋天兵。孤竹延陵，讓國揚名。高風緬邈，頹波激清。尺布之謠，塞耳不能聽。
---
李白·上雲樂 (江南弄下，五十首之三十六)
詩題：上雲樂
篇目：江南弄下，五十首之三十六
朝代：唐
作者：李白
卷別：卷五十一：清商曲辭八
詩文：金天之西，白日所沒。康老胡雛，生彼月窟。巉巗容儀，戍削風骨。碧玉炅炅雙目瞳，黃金拳拳兩鬢紅。華蓋垂下睫，嵩岳臨上唇。不睹譎詭貌，豈知造化神。大道是文康之嚴父，元氣乃文康之老親，撫頂弄盤古，推車轉天輪。云見日月初生時，鑄冶火精與水銀。陽烏未出谷，顧兔半藏身。女媧戲黃土，團作愚下人。散在六合間，濛濛若沙塵。生死了不盡，誰明此胡是仙真。西海栽若木，東溟植扶桑。別來幾多時，枝葉萬里長。中國有七聖，半路頹鴻荒。陛下應運起，龍飛入咸陽。赤眉立盆子，白水興漢光。叱吒四海動，洪濤為簸揚。舉足蹋紫微，天關自開張。老胡感至德，東來進仙倡。五色師子、九苞鳳皇，是老胡雞犬鳴舞飛帝鄉。淋漓颯沓，進退成行，能胡歌，獻漢酒，跪雙膝，並兩肘，散花指天舉素手。拜龍顏，獻聖壽，北斗戾，南山摧，天子九九八十一萬歲，長傾萬歲杯【長傾萬年杯】。
---
李白·中山王孺子妾歌 (歌辭二，四十七首之三十一)
詩題：中山王孺子妾歌
篇目：歌辭二，四十七首之三十一
朝代：唐
作者：李白
卷別：卷八十四：雜歌謠辭二
詩題解：《漢書》曰：「詔賜中山靖王子噲及孺子妾冰、未央才人歌詩四篇。」如淳曰：「孺子，幼少稱孺子。妾，宮人也。」顏師古曰：「孺子，王妾之有品號者。妾，王之眾妾也。冰，其名。才人，天子內官。」按，此謂以歌詩賜中山王及孺子妾、未央才人等爾，累言之，故云及也。而陸厥作歌，乃謂之中山孺子妾，失之遠矣。《藝文志》又曰：「臨江王及愁思節士歌詩四篇，李夫人及幸貴人歌詩三篇。」亦皆累辭也。
詩文：中山孺子妾，特以色見珍。雖不如延年妹，亦是當時絕世人。桃李出深井，花豔驚上春。一貴復一賤，關天豈由身。芙蓉老秋霜，團扇羞網塵。戚姬髡翦入舂市，萬古共悲辛。
---
李白·久別離 (四十四首之十九)
詩題：久別離
篇目：四十四首之十九
朝代：唐
作者：李白
卷別：卷七十二：雜曲歌辭十二
詩文：別來幾春未還家，玉窗五見櫻桃花。況有錦字書，開緘使人嗟。至此腸斷彼心絕，雲鬟綠鬢罷攬結【雲鬟綠鬢罷梳結】。愁如迴飆亂白雪。去年寄書報陽臺，今年寄書重相催。胡為東風為我吹行雲使西來。待來竟不來，落花寂寂委青苔。
---
李白·于闐採花 (二十六首之十八)
詩題：于闐採花
篇目：二十六首之十八
朝代：唐
作者：李白
卷別：卷七十三：雜曲歌辭十三
詩文：于闐採花人，自言花相似。明妃一朝西入胡，胡中美女多羞死。乃知漢地多名姝，胡中無花可方比。丹青能令醜者妍，無鹽翻在深宮裏。自古妒蛾眉，胡沙埋皓齒。
---
李白·估客樂 (西曲歌中，八十首之三十五)
詩題：估客樂
篇目：西曲歌中，八十首之三十五
朝代：唐
作者：李白
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：海客乘天風，將船遠行役。譬如雲中鳥，一去無蹤跡。
---
李白·來日大難 (瑟調曲一，十六首之十四)
詩題：來日大難
篇目：瑟調曲一，十六首之十四
朝代：唐
作者：李白
卷別：卷三十六：相和歌辭十一
詩文：來日一身，攜糧負薪。道長食盡，苦口焦唇。今日醉飽，樂過千春。仙人相存，誘我遠學。海陵三山，陸憩五嶽。乘龍上三天，飛目瞻兩角。授以神藥，金丹滿握。蟪蛄蒙恩，深愧短促。思填東海，強銜一木。道重天地，軒師廣成。蟬翼九五，以求長生。下士大笑，如蒼蠅聲。
---
李白·俠客行 (三十一首之十五)
詩題：俠客行
篇目：三十一首之十五
朝代：唐
作者：李白
卷別：卷六十七：雜曲歌辭七
詩文：趙客縵胡纓，吳鉤霜雪明。銀鞍照白馬，颯沓如流星。十步殺一人，千里不留行。事了拂衣去，深藏身與名。閒過信陵飲，脫劍膝前橫。將炙啖朱亥，持觴勸侯嬴。三杯吐然諾，五嶽倒為輕。眼花耳熱後，意氣素霓生。救趙揮金槌，邯鄲先震驚。千秋二壯士，烜赫大梁城。縱死俠骨香，不慚世上英。誰能書閣下，白首《太玄經》。
---
李白·入朝曲 (齊鼓吹曲，三首之一)
詩題：入朝曲
篇目：齊鼓吹曲，三首之一
朝代：唐
作者：李白
卷別：卷二十：鼓吹曲辭五
詩文：金陵控海浦，綠水帶吳京。鐃歌列騎吹，颯沓引公卿。槌鍾速嚴妝，代鼓啟重城。天子憑玉案，劍履若雲行。日出照萬戶，簪裙爛明星。朝罷沐浴閒，遨遊閬風亭。濟濟雙闕下，歡娛樂恩榮。
---
李白·公無渡河 (相和六引，十七首之四)
詩題：公無渡河
篇目：相和六引，十七首之四
朝代：唐
作者：李白
卷別：卷二十六：相和歌辭一
詩文：黃河西來決崑崙，咆哮萬里觸龍門。波滔天，堯咨嗟，大禹理百川，兒啼不窺家。殺湍湮洪水，九州始蠶麻。其害乃去，茫然風沙。被髮之叟狂而癡，清晨徑流欲奚為？旁人不惜妻止之，公無渡河苦渡之。虎可搏，河難憑，公果溺死流海湄。有長鯨白齒若雪山，公乎公乎掛骨於其間。箜篌所悲竟不還。
---
李白·出自薊北門行 (三十四首之二十)
詩題：出自薊北門行
篇目：三十四首之二十
朝代：唐
作者：李白
卷別：卷六十一：雜曲歌辭一
詩題解：魏曹植《豔歌行》曰：「出自薊北門，遙望胡地桑。枝枝自相值，葉葉自相當。」《樂府解題》曰：「《出自薊北門行》，其致與《從軍行》同，而兼言燕薊風物，及突騎勇悍之狀。若鮑照云《羽檄起邊亭》，備敘征戰苦辛之意。」《通典》曰：「燕本秦上谷郡，薊即漁陽郡，皆在遼西。」《漢書》曰：「薊，故燕國也。」
詩文：虜陣橫北荒，胡星曜精芒。羽書速驚電，烽火晝連光。虎竹救邊急，戎車森已行。明主不安席，按劍心飛揚。推轂出猛將，連旗登戰場。兵威衝絕漠，殺氣凌穹蒼。列卒赤山下【列陣赤山下】，開營紫塞傍。途冬沙風緊，旌旗颯凋傷。畫角悲海月，征衣卷天霜。揮刃斬樓蘭，彎弓射賢王。單于一平蕩，種落自奔亡。收功報天子，行歌歸咸陽【歌舞歸咸陽】。
---
李白·前有一樽酒行，二首之一 (三十三首之二十五)
詩題：前有一樽酒行，二首之一
篇目：三十三首之二十五
朝代：唐
作者：李白
卷別：卷六十五：雜曲歌辭五
詩文：春風東來忽相過，金樽綠酒生微波。落花紛紛稍覺多，美人欲醉朱顏酡。青軒桃李能幾何，流光欺人忽蹉跎。君起舞，日西夕。當年意氣不肯傾，白髮如絲嘆何益。
---
李白·前有一樽酒行，二首之二 (三十三首之二十六)
詩題：前有一樽酒行，二首之二
篇目：三十三首之二十六
朝代：唐
作者：李白
卷別：卷六十五：雜曲歌辭五
詩文：琴奏龍門之綠桐，玉壺美酒清若空。催弦拂柱與君飲，看朱成碧顏始紅。胡姬貌如花，當壚笑春風。笑春風，舞羅衣，君今不醉欲安歸。
---
李白·北上行 (清調曲一，十四首之十四)
詩題：北上行
篇目：清調曲一，十四首之十四
朝代：唐
作者：李白
卷別：卷三十三：相和歌辭八
詩文：北上何所苦，北上緣太行。磴道盤且峻，巉巖凌穹蒼。馬足蹶側石，車輪摧高崗。沙塵接幽州，烽火連朔方。殺氣毒劍戟，嚴風裂衣裳。奔鯨夾黃河，鑿齒屯洛陽。前行無歸日，返顧思舊鄉。慘戚冰雪裏，悲號絕中腸。尺布不掩體，皮膚劇枯桑。汲水澗谷阻，采薪隴坂長。猛虎又掉尾，磨牙皓秋霜。草木不可餐，飢飲零露漿。嘆此北上苦，停驂為之傷。何日王道平？開顏睹天光。
---
李白·北風行 (三十三首之二)
詩題：北風行
篇目：三十三首之二
朝代：唐
作者：李白
卷別：卷六十五：雜曲歌辭五
詩題解：《北風》，本衛詩也。《北風》詩曰：「北風其涼，雨雪其雱。」傳云：「北風寒涼，病害萬物，以喻君政暴虐，百親不親也。」若鮑照《北風涼》、李白「獨龍棲寒門」，皆傷北風雨雪，而行人不歸，與衛詩異矣。
詩文：燭龍棲寒門，光曜猶旦開。日月照之何不及此，唯有北風號怒天上來。燕山雪花大如席，片片吹落軒轅臺。幽州思婦十二月，停歌罷笑雙蛾摧。倚門望行人，念君長城苦寒良可哀。別時提劍救邊去，遺此虎文金髀釵。中有一雙白羽箭，蜘蛛結網生塵埃。箭空在，人今戰死不復迴。不忍見此物，焚之已成灰。黃河捧土尚可塞，北風雨雪恨難裁【北風雨雪恨哉】。
---
李白·千里思 (五十二首之五十一)
詩題：千里思
篇目：五十二首之五十一
朝代：唐
作者：李白
卷別：卷六十九：雜曲歌辭九
詩文：李陵沒胡沙，蘇武還漢家。迢迢五原關，朔雪亂邊花【愁見雪如花】。一去隔絕域，思歸但長嗟。鴻雁向西北，飛書報天涯【因書報天涯】。
---
李白·古離別 (四十四首之一)
詩題：古離別
篇目：四十四首之一
朝代：唐
作者：李白
卷別：卷七十二：雜曲歌辭十二
詩文：昔歲驚楊柳，高樓悲獨守。今年芳樹枝，孤棲怨別離。珠簾晝不卷，羅幔曉長垂。苦調琴先覺，愁容鏡獨知。頻來雁度無消息，罷去鴛文何用織。夜還羅帳空有情，春著裙腰自無力。青軒桃李落紛紛，紫庭蘭蕙日氛氳。已能憔悴今如此，更復含情一待君。
---
李白·司馬將軍歌 (歌辭三，四十四首之三十)
詩題：司馬將軍歌
篇目：歌辭三，四十四首之三十
朝代：唐
作者：李白
卷別：卷八十五：雜歌謠辭三
詩題解：《司馬將軍歌》，李白所作，以代隴上健兒陳安。
詩文：狂風吹古月，竊弄章華臺。北落明星動光彩，南征猛將如雲雷。手中電曳倚天劍，直斬長鯨海水開。我見樓船壯心目，頗似龍驤下三蜀。揚兵習戰張虎旗，江中白浪如銀屋。身居玉帳臨河魁，紫髯若戟冠崔嵬。細柳開營揖天子，始知灞上為嬰孩。羌笛橫吹阿嚲回，向月樓中吹落梅。將軍自起舞長劍，壯士呼聲動九垓。功成獻凱見明主，丹青畫像麒麟臺。
---
李白·君子有所思行 (三十四首之三十二)
詩題：君子有所思行
篇目：三十四首之三十二
朝代：唐
作者：李白
卷別：卷六十一：雜曲歌辭一
詩題解：《樂府解題》曰：「《君子有所思行》，晉陸機云：『命駕登北山。』宋鮑照云：『西上登雀臺。』梁沈約云：『晨策終南首。』其旨言雕室麗色，不足為久歡，宴安酖毒，滿盈所宜敬忌，與《君子行》異也。」
詩文：紫閣連終南，青冥天倪色。憑崖望咸陽，宮闕羅北極。萬井驚畫出，九衢如弦直。渭水清銀河，橫天流不息。朝野盛文物，衣冠何貪絕。廄馬散連山，軍容威絕域。伊、皋運元化，衛、霍輸筋力。歌鍾樂未休，榮去老還逼。圓光過滿缺，太陽移中昃。不散東海金，何爭西輝匿。無作牛山悲，惻愴淚沾臆。
---
李白·君馬黃 (漢鐃歌中，七十一首之二十九)
詩題：君馬黃
篇目：漢鐃歌中，七十一首之二十九
朝代：唐
作者：李白
卷別：卷十七：鼓吹曲辭二
詩文：君馬黃，我馬白。馬色雖不同，人心本無隔。共作遊冶盤，雙行洛陽陌。長劍既照曜，高冠何赩赫。各有千金裘，俱為五侯客。猛虎落陷阱，壯夫時屈厄。相知在急難，獨好亦何益【獨好知何益】。
---
李白·團扇郎，六首之一 (吳聲歌曲二，一百一十二首之六十三)
詩題：團扇郎，六首之一
篇目：吳聲歌曲二，一百一十二首之六十三
朝代：唐
作者：李白
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：七寶畫團扇，燦爛明月光。餉郎卻暄暑，相憶莫相忘。
---
李白·團扇郎，六首之三 (吳聲歌曲二，一百一十二首之六十五)
詩題：團扇郎，六首之三
篇目：吳聲歌曲二，一百一十二首之六十五
朝代：唐
作者：李白
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：犢車薄不乘，步行耀玉顏。逢儂都共語，起欲著夜半。
---
李白·團扇郎，六首之二 (吳聲歌曲二，一百一十二首之六十四)
詩題：團扇郎，六首之二
篇目：吳聲歌曲二，一百一十二首之六十四
朝代：唐
作者：李白
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：青青林中竹，可作白團扇。動搖郎玉手，因風托方便。
---
李白·團扇郎，六首之五 (吳聲歌曲二，一百一十二首之六十七)
詩題：團扇郎，六首之五
篇目：吳聲歌曲二，一百一十二首之六十七
朝代：唐
作者：李白
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：御路薄不行，窈窕決橫塘。團扇鄣白日，面作芙蓉光。
---
李白·團扇郎，六首之六 (吳聲歌曲二，一百一十二首之六十八)
詩題：團扇郎，六首之六
篇目：吳聲歌曲二，一百一十二首之六十八
朝代：唐
作者：李白
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：白練薄不著，趣欲著錦衣。異色都言好，清白為誰施。
---
李白·團扇郎，六首之四 (吳聲歌曲二，一百一十二首之六十六)
詩題：團扇郎，六首之四
篇目：吳聲歌曲二，一百一十二首之六十六
朝代：唐
作者：李白
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：團扇薄不搖，窈窕搖蒲葵。相憐中道罷，定是阿誰非。
---
李白·塞下曲，六首之一 (樂府雜題三，五十七首之四十二)
詩題：塞下曲，六首之一
篇目：樂府雜題三，五十七首之四十二
朝代：唐
作者：李白
卷別：卷九十二：新樂府辭三
詩文：五月天山雪，無花祇有寒。笛中聞《折柳》，春色未曾看。曉戰隨金鼓，宵眠抱玉鞍。願將腰下劍，直為斬樓蘭。
---
李白·塞下曲，六首之三 (樂府雜題三，五十七首之四十四)
詩題：塞下曲，六首之三
篇目：樂府雜題三，五十七首之四十四
朝代：唐
作者：李白
卷別：卷九十二：新樂府辭三
詩文：駿馬如風飆，鳴鞭出渭橋。彎弓辭漢月，插羽破天驕。陣解星芒盡，營空海霧銷。功成畫麟閣，獨有霍嫖姚。
---
李白·塞下曲，六首之二 (樂府雜題三，五十七首之四十三)
詩題：塞下曲，六首之二
篇目：樂府雜題三，五十七首之四十三
朝代：唐
作者：李白
卷別：卷九十二：新樂府辭三
詩文：天兵下北荒，胡馬欲南飲。橫戈從百戰，直為銜恩甚。握雪海上餐，拂沙隴頭寢。何當破月氏，然後方高枕。
---
李白·塞下曲，六首之五 (樂府雜題三，五十七首之四十六)
詩題：塞下曲，六首之五
篇目：樂府雜題三，五十七首之四十六
朝代：唐
作者：李白
卷別：卷九十二：新樂府辭三
詩文：塞虜乘秋下，天兵出漢家。將軍分虎竹，戰士臥龍沙。邊月隨弓影，胡霜拂劍花。玉關殊未入，少婦莫長嗟。
---
李白·塞下曲，六首之六 (樂府雜題三，五十七首之四十七)
詩題：塞下曲，六首之六
篇目：樂府雜題三，五十七首之四十七
朝代：唐
作者：李白
卷別：卷九十二：新樂府辭三
詩文：烽火動沙漠，連照甘泉雲。漢皇按劍起，還召李將軍。兵氣天上合，鼓聲隴底聞。橫行負勇氣，一戰靜妖氛。
---
李白·塞下曲，六首之四 (樂府雜題三，五十七首之四十五)
詩題：塞下曲，六首之四
篇目：樂府雜題三，五十七首之四十五
朝代：唐
作者：李白
卷別：卷九十二：新樂府辭三
詩文：白馬黃金塞，雲砂繞夢思。那堪愁苦節，遠憶邊城兒。螢飛秋窗滿，月度霜閨遲。摧殘梧桐葉，蕭颯沙棠枝。無時獨不見，淚流空自知。
---
李白·夜坐吟 (四十首之二十三)
詩題：夜坐吟
篇目：四十首之二十三
朝代：唐
作者：李白
卷別：卷七十六：雜曲歌辭十六
詩題解：《夜坐吟》，鮑照所作也。其辭曰「冬夜沉沉夜坐吟」，言聽歌逐音，因音託意也。宗夬又有《遙夜吟》，則言永夜獨吟，憂思未歇，與此不同。
詩文：冬夜夜寒覺夜長，沉吟久坐坐北堂。冰合井泉月入閨，青釭凝明照悲啼【金釭青凝照悲啼】。青釭滅【金釭滅】，啼轉多。掩妾淚，聽君歌。歌有聲，妾有情。情聲合，兩無違。一語不入意，從君萬曲梁塵飛。
---
李白·大堤曲 (西曲歌中，八十首之六十)
詩題：大堤曲
篇目：西曲歌中，八十首之六十
朝代：唐
作者：李白
卷別：卷四十八：清商曲辭五
詩文：漢水臨襄陽【漢水橫襄陽】，花開大堤暖。佳期大堤下，淚向南雲滿。春風復無情，吹我夢魂亂。不見眼中人，天長音信斷。
---
李白·天馬歌 (漢郊祀歌，四首之二)
詩題：天馬歌
篇目：漢郊祀歌，四首之二
朝代：唐
作者：李白
卷別：卷一：郊廟歌辭一
詩文：天馬來出月支窟，背為虎文龍翼骨。嘶青雲，振綠發，蘭筋權奇走滅沒。騰崑崙，曆西極，四足無一蹶。雞鳴刷燕晡秣越，神行電邁躡恍惚。天馬呼，飛龍趨。目明長庚臆雙鳧，尾如流星首渴烏，口噴紅光汗溝朱，曾陪時龍躡天衢。羈金絡月照皇都，逸氣稜稜淩九區，白璧如山誰敢沽？迴頭笑紫燕，但覺爾輩愚。天馬奔，戀君軒，駷躍驚矯浮雲翻。萬里足躑躅，遙瞻閶闔門。不逢寒風子，誰採逸景孫。白雲在青天，丘陵遠崔嵬。鹽車上峻坂，倒行逆施畏日晚。伯樂翦拂中道遺，少盡其力老棄之。願逢田子方，惻然為我思。雖有玉山禾，不能療苦饑。嚴霜五月凋桂枝，伏櫪銜冤摧兩眉。請君贖獻穆天子，猶堪弄影舞瑤池。
---
李白·妾薄命 (三十三首二十四)
詩題：妾薄命
篇目：三十三首二十四
朝代：唐
作者：李白
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：漢帝重阿嬌【漢帝寵阿嬌】，貯之黃金屋。咳唾落九天，隨風生珠玉。寵極愛還歇，妒深情卻疏。長門一步地，不肯暫回車。雨落不上天，水覆難再收【水覆重難收】。君情與妾意，各自東西流。昔日芙蓉花，今成斷根草。以色事他人，能得幾時好。
---
李白·子夜四時歌，四首之一：春歌 (吳聲歌曲二，一百一十二首之十)
詩題：子夜四時歌，四首之一：春歌
篇目：吳聲歌曲二，一百一十二首之十
朝代：唐
作者：李白
卷別：卷四十五：清商曲辭二
詩文：秦地羅敷女，採桑綠水邊。素手青條上，紅妝白日鮮。蠶飢妾欲去，五馬莫留連。
---
李白·子夜四時歌，四首之三：秋歌 (吳聲歌曲二，一百一十二首之十二)
詩題：子夜四時歌，四首之三：秋歌
篇目：吳聲歌曲二，一百一十二首之十二
朝代：唐
作者：李白
卷別：卷四十五：清商曲辭二
詩文：長安一片月，萬戶擣衣聲。秋風吹不盡，總是玉關情。何日平胡虜？良人罷遠征。
---
李白·子夜四時歌，四首之二：夏歌 (吳聲歌曲二，一百一十二首之十一)
詩題：子夜四時歌，四首之二：夏歌
篇目：吳聲歌曲二，一百一十二首之十一
朝代：唐
作者：李白
卷別：卷四十五：清商曲辭二
詩文：鏡湖三百里，菡萏發荷花。五月西施採，人看隘若耶。迴舟不待月，歸去越王家。
---
李白·子夜四時歌，四首之四：冬歌 (吳聲歌曲二，一百一十二首之十三)
詩題：子夜四時歌，四首之四：冬歌
篇目：吳聲歌曲二，一百一十二首之十三
朝代：唐
作者：李白
卷別：卷四十五：清商曲辭二
詩文：明朝驛使發，一夜絮征袍。素手抽針冷，那堪把剪刀！裁縫寄遠道，幾日到臨洮？
---
李白·宮中行樂辭，八首之一 (一百五首之五十四)
詩題：宮中行樂辭，八首之一
篇目：一百五首之五十四
朝代：唐
作者：李白
卷別：卷八十二：近代曲辭四
詩文：小小生金屋，盈盈在紫微。山花插寶髻，石竹繡羅衣。每出深宮裏，常隨步輦歸。只愁歌舞散【只愁歌舞罷】，化作綵雲飛。
---
李白·宮中行樂辭，八首之七 (一百五首之六十)
詩題：宮中行樂辭，八首之七
篇目：一百五首之六十
朝代：唐
作者：李白
卷別：卷八十二：近代曲辭四
詩文：寒雪梅中盡，春風柳上歸。宮鶯嬌欲醉，檐燕語還飛。遲日明歌席，新花豔舞衣。晚來移綵仗，行樂泥光輝。
---
李白·宮中行樂辭，八首之三 (一百五首之五十六)
詩題：宮中行樂辭，八首之三
篇目：一百五首之五十六
朝代：唐
作者：李白
卷別：卷八十二：近代曲辭四
詩文：盧橘為秦樹，蒲萄出漢宮【蒲萄是漢宮】。煙花宜落日，絲管醉春風。笛奏龍鳴水，簫吟鳳下空。君王多樂事，何必向回中。
---
李白·宮中行樂辭，八首之二 (一百五首之五十五)
詩題：宮中行樂辭，八首之二
篇目：一百五首之五十五
朝代：唐
作者：李白
卷別：卷八十二：近代曲辭四
詩文：柳色黃金嫩，梨花白雪香。玉樓巢翡翠【玉樓關翡翠】，金殿鎖鴛鴦【珠殿鎖鴛鴦】。選妓隨雕輦【選妓隨朝輦】，徵歌出洞房。宮中誰第一，飛燕在昭陽。
---
李白·宮中行樂辭，八首之五 (一百五首之五十八)
詩題：宮中行樂辭，八首之五
篇目：一百五首之五十八
朝代：唐
作者：李白
卷別：卷八十二：近代曲辭四
詩文：繡戶香風暖，紗窗曙色新。宮花爭笑日，池草暗生春。綠樹聞歌鳥，青樓見舞人。昭陽桃李月，羅綺自相親【羅綺坐相親】。
---
李白·宮中行樂辭，八首之八 (一百五首之六十一)
詩題：宮中行樂辭，八首之八
篇目：一百五首之六十一
朝代：唐
作者：李白
卷別：卷八十二：近代曲辭四
詩文：水綠南薰殿，花紅北闕樓。鶯歌聞太液，鳳吹繞瀛洲。素女鳴珠佩，天人弄綵毬。今朝風日好，宜入未央遊。
---
李白·宮中行樂辭，八首之六 (一百五首之五十九)
詩題：宮中行樂辭，八首之六
篇目：一百五首之五十九
朝代：唐
作者：李白
卷別：卷八十二：近代曲辭四
詩文：今日明光裏，還須結伴遊。春風開紫殿，天樂下珠樓。豔舞全知巧，嬌歌半欲羞。更憐花月夜，宮女笑藏鉤。
---
李白·宮中行樂辭，八首之四 (一百五首之五十七)
詩題：宮中行樂辭，八首之四
篇目：一百五首之五十七
朝代：唐
作者：李白
卷別：卷八十二：近代曲辭四
詩文：玉樹春歸日【玉殿春歸好】，金宮樂事多。後庭朝未入，輕輦夜相過。笑出花間語，嬌來燭下歌。莫教明月去，留著醉姮娥。
---
李白·將進酒 (漢鐃歌中，七十一首之二十三)
詩題：將進酒
篇目：漢鐃歌中，七十一首之二十三
朝代：唐
作者：李白
卷別：卷十七：鼓吹曲辭二
詩文：君不見黃河之水天上來，奔流到海不復回。君不見高堂明鏡悲白髮，朝如青絲暮成雪。人生得意須盡歡，莫使金樽空對月。天生我材必有用，千金散盡還復來。烹羊宰牛且為樂，會須一飲三百杯。岑夫子，丹丘生，將進酒，杯莫停【君莫停】。與君歌一曲，請君為我傾耳聽。鐘鼓饌玉不足貴，但願長醉不復醒。古來聖賢皆寂寞，唯有飲者留其名。陳王昔時宴平樂，斗酒十千恣歡謔。主人何為言少錢，徑須沽取對君酌。五花馬，千金裘，呼兒將出換美酒，與爾同銷萬古愁。
---
李白·對酒，二首之一 (相和曲中，四十六首之四十五)
詩題：對酒，二首之一
篇目：相和曲中，四十六首之四十五
朝代：唐
作者：李白
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：松子棲金華，安期入蓬海。此人古之仙，羽化竟何在？浮生速流電，倏忽變光彩。天地無凋換，容顏有遷改。對酒不肯飲，含情欲誰待。
---
李白·對酒，二首之二 (相和曲中，四十六首之四十六)
詩題：對酒，二首之二
篇目：相和曲中，四十六首之四十六
朝代：唐
作者：李白
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：勸君莫拒杯，春風笑人來。桃李如舊識，傾花向我開。流鶯啼碧樹，明月窺金罍。昨來朱顏子，今日白髮催。棘生石虎殿，鹿走姑蘇臺。自古帝王宅，城闕閉黃埃。君若不飲酒，昔人安在哉！
---
李白·少年子 (六十三首之十三)
詩題：少年子
篇目：六十三首之十三
朝代：唐
作者：李白
卷別：卷六十六：雜曲歌辭六
詩文：青雲年少子，挾彈章臺左。鞍馬四邊開，突如流星過。金丸落飛鳥，夜入瓊樓臥。夷、齊是何人，獨守西山餓。
---
李白·少年行，三首之一 (六十三首之十六)
詩題：少年行，三首之一
篇目：六十三首之十六
朝代：唐
作者：李白
卷別：卷六十六：雜曲歌辭六
詩文：擊筑飲美酒，劍歌易水湄。經過燕太子，結託并州兒。少年負壯氣，奮烈自有時。因聲魯句踐，爭情勿相欺【爭博勿相欺】。
---
李白·少年行，三首之三 (六十三首之十八)
詩題：少年行，三首之三
篇目：六十三首之十八
朝代：唐
作者：李白
卷別：卷六十六：雜曲歌辭六
詩文：君不見淮南少年遊俠客，白日毬獵夜擁擲。呼盧百萬終不惜，報讎千里如咫尺。少年遊俠好經過，渾身裝束皆綺羅。蘭蕙相隨喧妓女，風光去處滿笙歌。驕矜自言不可有，俠士堂中養來久。好鞍好馬乞與人，十千五千旋沽酒。赤心用盡為知己，黃金不惜栽桃李。桃李栽來幾度春，一回花落一回新。府縣盡為門下客，王侯皆是平交人。男兒百年且樂命，何須徇書受貧病。男兒百年且榮身，何須徇節甘風塵。衣冠半是征戰士，窮儒浪作林泉民。遮莫枝根長百丈，不如當代多還往。遮莫親姻連帝城，不如當身自簪纓。看取富貴眼前者，何用悠悠身後名。
---
李白·少年行，三首之二 (六十三首之十七)
詩題：少年行，三首之二
篇目：六十三首之十七
朝代：唐
作者：李白
卷別：卷六十六：雜曲歌辭六
詩文：五陵年少金市東，銀鞍白馬度春風。落花踏盡遊何處，笑入胡姬酒肆中。
---
李白·山人勸酒 (四十四首之二十六)
詩題：山人勸酒
篇目：四十四首之二十六
朝代：唐
作者：李白
卷別：卷六十：琴曲歌辭四
詩文：蒼蒼雲松，落落綺皓。春風爾來為阿誰，胡蝶忽然滿芳草。秀眉霜雪顏桃花【秀眉雪霜桃花貌】，骨青髓綠長美好【青髓綠髮長美好】。稱是秦時避世人，勸酒相歡不知老。各守兔鹿志，恥隨龍虎爭。欻起佐太子，漢王乃復驚【漢皇乃復驚】。顧謂戚夫人，彼翁羽翼成。歸來南山下【歸來商山下】，泛若雲無情。舉觴酹巢、由，洗耳何獨清【洗耳何太清】。浩歌望嵩嶽，意氣還相傾【意氣遙相傾】。
---
李白·幽州胡馬客歌 (梁鼓角橫吹曲，十一首之五)
詩題：幽州胡馬客歌
篇目：梁鼓角橫吹曲，十一首之五
朝代：唐
作者：李白
卷別：卷二十五：橫吹曲辭五
詩文：幽州胡馬客，綠眼虎皮冠。笑拂兩隻箭，萬人不可干。彎弓若轉月，白雁落雲端。雙雙掉鞭行，遊獵向樓蘭。出門不顧後，報國死何難。天驕五單于，狼戾好兇殘。牛馬散北海，割鮮若虎餐。雖居燕支山，不道朔雪寒。婦女馬上笑，顏如頳玉盤。翻飛射鳥獸，花月醉雕鞍。旄頭四光芒，爭戰若蜂攢。白刃灑赤血，流沙為之丹。名將古誰是，疲兵良可嘆。何時天狼滅，父子得安閒。
---
李白·幽澗泉 (四十四首之二十七)
詩題：幽澗泉
篇目：四十四首之二十七
朝代：唐
作者：李白
卷別：卷六十：琴曲歌辭四
詩文：拂彼白石，彈吾素琴。幽澗愀兮流泉深。善手明徽，高張清心。寂曆似千古，松颼飀兮萬尋。中見愁猨弔影而危處兮，叫秋木而長吟。客有哀時失志而聽者，淚淋浪以沾襟。乃緝商綴羽，潺湲成音。吾但寫聲發情於妙指，殊不知此曲之古今。幽澗泉，鳴深林。
---
李白·從軍行，二首之一 (平調曲四，五十八首之十二)
詩題：從軍行，二首之一
篇目：平調曲四，五十八首之十二
朝代：唐
作者：李白
卷別：卷三十三：相和歌辭八
詩文：從軍玉門道，逐虜金微山。笛奏梅花曲，刀開明月環。鼓聲鳴海上，兵氣擁雲間。願斬單于首，長驅靜鐵關。
---
李白·從軍行，二首之二 (平調曲四，五十八首之十三)
詩題：從軍行，二首之二
篇目：平調曲四，五十八首之十三
朝代：唐
作者：李白
卷別：卷三十三：相和歌辭八
詩文：百戰沙場碎鐵衣，城南已合數重圍。突營射殺呼延將，獨領殘兵千騎歸。
---
李白·怨歌行 (楚調曲中，五十五首之二十三)
詩題：怨歌行
篇目：楚調曲中，五十五首之二十三
朝代：唐
作者：李白
卷別：卷四十二：相和歌辭十七
詩文：十五入漢宮，花顏笑春紅。君王選玉色，侍寢金屏中【侍寢錦屏中】。薦枕嬌夕月，卷衣戀春風【卷衣戀香風】。寧知趙飛燕，奪寵恨無窮。沈憂能傷人，綠鬢成霜蓬。一朝不得意，世事徒為空。鷫鸘換美酒，舞衣罷雕龍。寒苦不忍言，為君奏絲桐。腸斷弦亦絕，悲心夜忡忡。
---
李白·悲歌行 (三十三首之六)
詩題：悲歌行
篇目：三十三首之六
朝代：唐
作者：李白
卷別：卷六十二：雜曲歌辭二
詩文：悲來乎，悲來乎，主人有酒且莫斟，聽我一曲悲來吟。悲來不吟還不笑，天下無人知我心。君有數斗酒，我有三尺琴。琴鳴酒樂兩相得，一杯不啻千鈞金。悲來乎，悲來乎，天雖長，地雖久，金玉滿堂應不守。富貴百年能幾何，死生一度人皆有。孤猿坐啼墳上月，且須一盡杯中酒。悲來乎，悲來乎，鳳鳥不至河無圖，微子去之箕子奴。漢帝不憶李將軍，楚王放卻屈大夫。悲來乎，悲來乎，秦家李斯早追悔，虛名撥向身之外。范子何曾愛五湖，功成名遂身自退。劍是一夫用，書能知姓名，惠施不肯干萬乘，卜式未必窮一經。還須黑頭取方伯，莫謾白首為儒生。
---
李白·戰城南 (漢鐃歌上，二十二首之十九)
詩題：戰城南
篇目：漢鐃歌上，二十二首之十九
朝代：唐
作者：李白
卷別：卷十六：鼓吹曲辭一
詩文：去年戰，桑乾源；今年戰，蔥河道。洗兵條支海上波，放馬天山雪中草。萬里長征戰，三軍盡衰老。匈奴以殺戮為耕作，古來唯見白骨黃沙田。秦家築城備胡處，漢家還有烽火然。烽火然不息，征戰無已時【長征無已時】。野戰格鬥死，敗馬號鳴向天悲。烏鳶啄人腸，銜飛上掛枯樹枝【銜飛上掛枯枝】。士卒塗草莽，將軍空爾為。乃知兵者是兇器，聖人不得已而用之。
---
李白·折楊柳 (漢橫吹曲二，五十九首之五十五)
詩題：折楊柳
篇目：漢橫吹曲二，五十九首之五十五
朝代：唐
作者：李白
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：垂楊拂綠水，搖豔東風年【豔裔東風年】。花明玉關雪，葉暖金窗煙。美人結長恨，相對心悽然。攀條折春色，遠寄龍庭前【遠寄龍沙邊】。
---
李白·拂舞歌，八首之三：獨漉篇 (雜舞三，二十五首之九)
詩題：拂舞歌，八首之三：獨漉篇
篇目：雜舞三，二十五首之九
朝代：唐
作者：李白
卷別：卷五十五：舞曲歌辭四
詩文：獨漉水中泥，水濁不見月。不見月尚可，水深行人沒。越鳥從南來，胡鷹亦北度。我欲彎弓向天射，惜其中道失歸路。落葉別樹，飄零隨風，客無所託，悲與此同。羅帷舒卷，似有人開。明月直入，無心可猜。雄劍掛壁，時時龍鳴。不斷犀象，繡澀苔生。國恥未雪，何由成名。神鷹夢澤，不顧鴟鳶。為君一擊，摶鵬九天。
---
李白·拂舞歌，八首之二：白鳩辭 (雜舞三，二十五首之八)
詩題：拂舞歌，八首之二：白鳩辭
篇目：雜舞三，二十五首之八
朝代：唐
作者：李白
卷別：卷五十五：舞曲歌辭四
詩序：《古今樂錄》曰：「鞞、鐸、巾、拂四舞，梁並夷則格，鐘磬鳩拂和，故白擬之，為《夷則格上白鳩拂舞辭》云。」
詩文：鏗鳴鐘，考朗鼓，歌白鳩，引拂舞。白鳩之白誰與鄰，霜衣雪襟誠可珍。含哺七子能平均，食不咽，性安馴，首農政，鳴陽春。天子刻玉杖，鏤形賜耆人。白鷺亦白非純真【白鷹亦白非純真】，外潔其色心匪仁。闕五德，無司晨，胡為啄我葭下之紫鱗。鷹鸇雕鶚，貪而好殺，鳳皇雖大聖，不願以為臣。
---
李白·採蓮曲 (江南弄中，三十四首之十六)
詩題：採蓮曲
篇目：江南弄中，三十四首之十六
朝代：唐
作者：李白
卷別：卷五十：清商曲辭七
詩文：若耶溪傍採蓮女，笑隔荷花共人語。日照新妝水底明，風飄香袖空中舉。岸上誰家遊冶郎，三三五五映垂楊。紫騮嘶入落花去，見此踟躕空斷腸。
---
李白·摩多樓子 (六十九首之八)
詩題：摩多樓子
篇目：六十九首之八
朝代：唐
作者：李白
卷別：卷七十八：雜曲歌辭十八
詩文：從戎向邊北，遠行辭密親。借問陰山候，還知塞上人。
---
李白·攜手曲 (四十首之一)
詩題：攜手曲
篇目：四十首之一
朝代：唐
作者：李白
卷別：卷七十六：雜曲歌辭十六
詩題解：《攜手曲》，梁沈約所制也。《樂府解題》曰：「《攜手曲》，言攜手行樂，恐芳時不留，君恩將歇也。」
詩文：捨轡下雕輅，更衣奉玉床。斜簪映秋水，開鏡比春妝。所畏紅顏促，君恩不可長。鵕冠且容裔，豈吝桂枝亡。
---
李白·日出行 (相和曲下，五十三首之五十二)
詩題：日出行
篇目：相和曲下，五十三首之五十二
朝代：唐
作者：李白
卷別：卷二十八：相和歌辭三
詩文：日出東方隈，似從地底來。歷天又入海，六龍所舍安在哉？其始與終古不息【其行終古不休息】，人非元氣，安能與之久徘徊。莫不謝榮於春風，木不怨落於秋天。誰揮鞭策驅四運，萬物興歇皆自然。羲和，羲和，汝奚汨沒於荒淫之波？魯陽何德？駐景揮戈。逆道違天，矯誣實多。吾將囊括大塊，浩然與溟涬同科。
---
李白·春日行 (三十三首之十五)
詩題：春日行
篇目：三十三首之十五
朝代：唐
作者：李白
卷別：卷六十五：雜曲歌辭五
詩文：深宮高樓入紫清，金作蛟龍盤繡楹【金作蛟龍繡作楹】。佳人當窗弄白日，弦將手語彈鳴箏。春風吹落君王耳，此曲及是升天行。因出天池泛蓬瀛，樓船蹙沓波浪驚。三千雙蛾獻歌笑，撾鐘考鼓宮殿傾，萬姓聚舞歌太平。我無為，人自寧，三十六帝欲相迎，仙人飄翩下雲軿。帝不去，留鎬京，安能為軒轅，獨往入窅冥。小臣拜獻南山壽，陛下萬古垂鴻名。
---
李白·春江行 (六十六首之一)
詩題：春江行
篇目：六十六首之一
朝代：唐
作者：李白
卷別：卷七十七：雜曲歌辭十七
詩題解：唐郭元振曰：「《春江》，巴女曲也。」
詩文：客行祇念路，相爭渡京口。誰知堤上人，拭淚空搖手。
---
李白·月節折楊柳歌，十三首之一：正月歌 (西曲歌下，一百七首之九十四)
詩題：月節折楊柳歌，十三首之一：正月歌
篇目：西曲歌下，一百七首之九十四
朝代：唐
作者：李白
卷別：卷四十九：清商曲辭六
詩文：春風尚蕭條，去故來入新。苦心非一朝，折楊柳，愁思滿腹中，歷亂不可數。
---
李白·月節折楊柳歌，十三首之七：七月歌 (西曲歌下，一百七首之一百)
詩題：月節折楊柳歌，十三首之七：七月歌
篇目：西曲歌下，一百七首之一百
朝代：唐
作者：李白
卷別：卷四十九：清商曲辭六
詩文：織女遊河邊，牽牛顧自嘆。一會復周年。折楊柳，攬結長命草，同心不相負。
---
李白·月節折楊柳歌，十三首之三：三月歌 (西曲歌下，一百七首之九十六)
詩題：月節折楊柳歌，十三首之三：三月歌
篇目：西曲歌下，一百七首之九十六
朝代：唐
作者：李白
卷別：卷四十九：清商曲辭六
詩文：泛舟臨曲池，仰頭看春花。杜鵑緯林啼。折楊柳，雙下俱徘徊，我與歡共取。
---
李白·月節折楊柳歌，十三首之九：九月歌 (西曲歌下，一百七首之一百二)
詩題：月節折楊柳歌，十三首之九：九月歌
篇目：西曲歌下，一百七首之一百二
朝代：唐
作者：李白
卷別：卷四十九：清商曲辭六
詩文：甘菊吐黃花，非無杯觴用。當奈許寒何。折楊柳，授歡羅衣裳，含笑言不取。
---
李白·月節折楊柳歌，十三首之二：二月歌 (西曲歌下，一百七首之九十五)
詩題：月節折楊柳歌，十三首之二：二月歌
篇目：西曲歌下，一百七首之九十五
朝代：唐
作者：李白
卷別：卷四十九：清商曲辭六
詩文：翩翩烏入鄉，道逢雙燕飛。勞君看三陽，折楊柳，寄言語儂歡，尋還不復久。
---
李白·月節折楊柳歌，十三首之五：五月歌 (西曲歌下，一百七首之九十八)
詩題：月節折楊柳歌，十三首之五：五月歌
篇目：西曲歌下，一百七首之九十八
朝代：唐
作者：李白
卷別：卷四十九：清商曲辭六
詩文：菰生四五尺，素身為誰珍。盛年將可惜。折楊柳，作得九子粽，思想勞歡手。
---
李白·月節折楊柳歌，十三首之八：八月歌 (西曲歌下，一百七首之一百一)
詩題：月節折楊柳歌，十三首之八：八月歌
篇目：西曲歌下，一百七首之一百一
朝代：唐
作者：李白
卷別：卷四十九：清商曲辭六
詩文：迎歡裁衣裳，日月流如水。白露凝庭霜。折楊柳，夜聞擣衣聲，窈窕誰家婦。
---
李白·月節折楊柳歌，十三首之六：六月歌 (西曲歌下，一百七首之九十九)
詩題：月節折楊柳歌，十三首之六：六月歌
篇目：西曲歌下，一百七首之九十九
朝代：唐
作者：李白
卷別：卷四十九：清商曲辭六
詩文：三伏熱如火，籠窗開北牖。與郎對榻坐。折楊柳，銅塸貯蜜漿，不用水洗溴。
---
李白·月節折楊柳歌，十三首之十一：十一月歌 (西曲歌下，一百七首之一百四)
詩題：月節折楊柳歌，十三首之十一：十一月歌
篇目：西曲歌下，一百七首之一百四
朝代：唐
作者：李白
卷別：卷四十九：清商曲辭六
詩文：素雪任風流，樹木轉枯悴，松柏無所憂。折楊柳，寒衣履薄冰，歡詎知儂否？
---
李白·月節折楊柳歌，十三首之十三：閏月歌 (西曲歌下，一百七首之一百六)
詩題：月節折楊柳歌，十三首之十三：閏月歌
篇目：西曲歌下，一百七首之一百六
朝代：唐
作者：李白
卷別：卷四十九：清商曲辭六
詩文：成閏暑與寒，春秋補小月。念子無時閒。折楊柳，陰陽推我去，那得有定主？
---
李白·月節折楊柳歌，十三首之十二：十二月歌 (西曲歌下，一百七首之一百五)
詩題：月節折楊柳歌，十三首之十二：十二月歌
篇目：西曲歌下，一百七首之一百五
朝代：唐
作者：李白
卷別：卷四十九：清商曲辭六
詩文：天寒歲欲暮，春秋及冬夏。苦心停欲度。折楊柳，沈亂枕席間，纏綿不覺久。
---
李白·月節折楊柳歌，十三首之十：十月歌 (西曲歌下，一百七首之一百三)
詩題：月節折楊柳歌，十三首之十：十月歌
篇目：西曲歌下，一百七首之一百三
朝代：唐
作者：李白
卷別：卷四十九：清商曲辭六
詩文：大樹轉蕭索，天陰不作雨。嚴霜半夜落。折楊柳，林中與松柏，歲寒不相負。
---
李白·月節折楊柳歌，十三首之四：四月歌 (西曲歌下，一百七首之九十七)
詩題：月節折楊柳歌，十三首之四：四月歌
篇目：西曲歌下，一百七首之九十七
朝代：唐
作者：李白
卷別：卷四十九：清商曲辭六
詩文：芙蓉始懷蓮，何處覓同心。俱生世尊前。折楊柳，捻香散名花，志得長相取。
---
李白·有所思 (漢鐃歌中，七十一首之六十七)
詩題：有所思
篇目：漢鐃歌中，七十一首之六十七
朝代：唐
作者：李白
卷別：卷十七：鼓吹曲辭二
詩文：我思仙人【我思佳人】，乃在碧海之東隅。海寒多天風，白波連山倒蓬壺【白波連天倒蓬壺】。長鯨噴湧不可涉，撫心茫茫淚如珠。西來青鳥東飛去，願寄一書謝麻姑。
---
李白·朗月行 (三十三首之十八)
詩題：朗月行
篇目：三十三首之十八
朝代：唐
作者：李白
卷別：卷六十五：雜曲歌辭五
詩文：小時不識月，呼作白玉盤。又疑瑤臺鏡，飛在青雲端。仙人垂兩足，桂樹作團團。白兔擣藥成，問言與誰餐。蟾蜍蝕圓影，大明夜已殘。羿昔落九烏，天人清且安。陰精此淪惑，去去不足觀。憂來其如何，惻愴摧心肝。
---
李白·杞梁妻 (二十六首之一)
詩題：杞梁妻
篇目：二十六首之一
朝代：唐
作者：李白
卷別：卷七十三：雜曲歌辭十三
詩題解：崔豹《古今注》曰：「《杞梁妻》者，杞殖妻妹朝日之所作也。殖戰死，妻曰：『上則無父，中則無夫，下則無子，人生之苦至矣。』乃抗聲長哭，杞都城感之而頹，遂投水而死。其妹悲姊之貞，乃作歌，名曰《杞梁妻》焉。梁，殖之字也。」《列女傳》曰：「齊莊公襲莒，殖戰而死。其妻無所歸，乃就其夫之尸於城下而哭，十日而城為之崩。既葬，遂赴淄水而死。」《琴操》曰：「《杞梁妻嘆》，齊杞梁殞，其妻之所作也。」
詩文：燈竭從初明，蘭凋猶早薰。扼腕非一代，千載炳遺文。貞夫淪莒役，杜弔結齊君。驚心眩白日，長洲崩秋雲。精微貫穹旻，高城為隤墳。行人既迷徑，飛鳥亦失群。壯哉金石軀，出門形影分。一隨塵壤消，聲譽誰共論。
---
李白·東武吟 (楚調曲上，三十六首之二十四)
詩題：東武吟
篇目：楚調曲上，三十六首之二十四
朝代：唐
作者：李白
卷別：卷四十一：相和歌辭十六
詩文：好古笑流俗，素聞賢達風。方希佐明主，長揖辭成功。白日在高天，回光燭微躬。恭承鳳皇詔，欻起雲蘿中。清切紫霄迥，優游丹禁通。君王賜顏色，聲價凌煙虹。乘輿擁翠蓋，扈從金城東。寶馬麗絕景，錦衣入新豐。倚巗望松雪，對酒鳴絲桐。因學揚子雲，獻賦甘泉宮。天書美片善，清芬播無窮。歸來入咸陽，談笑皆王公。一朝去金馬，飄落成飛蓬。賓友日疏散；玉樽亦已空。才力猶可倚【才力猶可待】，不慚世上雄。閒作《東武吟》，曲盡情未終。書此謝知己，吾尋黃綺翁【扁舟尋釣翁】。
---
李白·枯魚過河泣 (四十八首之一)
詩題：枯魚過河泣
篇目：四十八首之一
朝代：唐
作者：李白
卷別：卷七十四：雜曲歌辭十四
詩文：枯魚過河泣，何時悔復及。作書與魴鱮，相教慎出入。
---
李白·枯魚過河泣 (四十八首之二)
詩題：枯魚過河泣
篇目：四十八首之二
朝代：唐
作者：李白
卷別：卷七十四：雜曲歌辭十四
詩文：白龍改常服，偶被豫且制。誰使爾為魚，徒勞訴天帝。作書報鯨鯢，勿恃風濤勢。濤落歸泥沙，翻遭螻蟻噬。萬乘慎出入，柏人以為誡【柏人以為識】。
---
李白·梁甫吟 (楚調曲上，三十六首之十九)
詩題：梁甫吟
篇目：楚調曲上，三十六首之十九
朝代：唐
作者：李白
卷別：卷四十一：相和歌辭十六
詩題解：《古今樂錄》曰：「王僧虔《技錄》有《梁甫吟行》，今不歌。謝希逸《琴論》曰：諸葛亮作《梁甫吟》。《陳武別傳》曰：武常騎驢牧羊，諸家牧豎十數人，或有知歌謠者，武遂學《泰山梁甫吟》《幽州馬客吟》及《行路難》之屬。《蜀志》曰：諸葛亮好為《梁甫吟》。然則不起於亮矣。李勉《琴說》曰：《梁甫吟》，曾子撰。《琴操》曰：曾子耕泰山之下，天雨雪凍，旬月不得歸，思其父母，作《梁山歌》。蔡邕《琴頌》曰：梁甫悲吟，周公越裳。」按梁甫，山名，在泰山下。《梁甫吟》，蓋言人死葬此山，亦葬歌也。又有《泰山梁甫吟》，與此頗同。
詩文：長嘯梁甫吟，何時見陽春？君不見朝歌屠叟辭棘津，八十西來釣渭濱。寧羞白髮照淥水，逢時吐氣思經綸【逢時壯氣思經綸】。廣張三千六百鈞，風雅暗與文王親。大賢虎變愚不測，當年頗似尋常人。君不見高陽酒徒起草中，長揖山東隆準公。入門不拜騁雄辯【入門開說騁雄辯】，兩女輟洗來趨風。東下齊城七十二，指麾楚、漢如旋蓬。狂生落拓尚如此，何況壯士當群雄。我欲攀龍見明主，雷公砰訇震天鼓，帝旁投壺多玉女。三時大笑開電光，倏爍晦冥起風雨。閶闔九門不可通，以額叩關閽者怒。白日不照吾精誠，杞國無事憂天傾。猰㺄磨牙競人肉，騶虞不折生草莖。手接飛猱搏彫虎，側足焦原未言苦。智者可卷愚者豪，世人見我輕鴻毛。力排南山三壯士，齊相殺之費二桃。吳、楚弄兵無劇孟，亞夫咍爾為徒勞。梁甫吟，梁甫吟，聲正悲。張公兩龍劍，神物合有時。風雲感會起屠釣，大人蜺屼當安之。
---
李白·梁雅歌：君道曲 (江南弄下，五十首之五十)
詩題：梁雅歌：君道曲
篇目：江南弄下，五十首之五十
朝代：唐
作者：李白
卷別：卷五十一：清商曲辭八
詩序：唐李白曰：「梁之雅歌有五篇，今作一章。」按梁雅歌無《君道曲》，疑《應王受圖曲》是也。」
詩文：大君若天覆，廣運無不至。軒后爪牙，常先、太山稽。如心之使臂。小白鴻翼於夷吾，劉葛魚水本無二。土扶可成牆，積德為厚地。
---
李白·楊叛兒 (西曲歌下，一百七首之八十八)
詩題：楊叛兒
篇目：西曲歌下，一百七首之八十八
朝代：唐
作者：李白
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：君歌楊叛兒，妾勸新豐酒。何許最關人，烏啼白門柳。烏啼隱楊花，君醉留妾家。博山鑪中沈香火，雙煙一氣凌紫霞。
---
李白·樹中草 (六十六首之二十六)
詩題：樹中草
篇目：六十六首之二十六
朝代：唐
作者：李白
卷別：卷七十七：雜曲歌辭十七
詩文：鳥銜野田草，誤入枯桑裏。客土植危根，逢春猶不死。草木雖無情，因依尚可生。如何同枝葉，各自有枯榮。
---
李白·橫江詞，六首之一 (樂府雜題一，四十三首之三十五)
詩題：橫江詞，六首之一
篇目：樂府雜題一，四十三首之三十五
朝代：唐
作者：李白
卷別：卷九十：新樂府辭一
詩文：人言橫江好，儂道橫江惡。一風二日吹倒山【猛風吹倒天門山】。白浪高於瓦官閣。
---
李白·橫江詞，六首之三 (樂府雜題一，四十三首之三十七)
詩題：橫江詞，六首之三
篇目：樂府雜題一，四十三首之三十七
朝代：唐
作者：李白
卷別：卷九十：新樂府辭一
詩文：橫江西望阻西秦，漢水東流楊子津【楚水東連楊子津】。白浪如山那可渡，狂風愁殺峭帆人。
---
李白·橫江詞，六首之二 (樂府雜題一，四十三首之三十六)
詩題：橫江詞，六首之二
篇目：樂府雜題一，四十三首之三十六
朝代：唐
作者：李白
卷別：卷九十：新樂府辭一
詩文：海潮南去過潯陽，牛渚由來險馬當。橫江欲渡風波惡，一水牽愁萬里長。
---
李白·橫江詞，六首之五 (樂府雜題一，四十三首之三十九)
詩題：橫江詞，六首之五
篇目：樂府雜題一，四十三首之三十九
朝代：唐
作者：李白
卷別：卷九十：新樂府辭一
詩文：橫江館前津吏迎，向余東指海雲生。郎今欲渡緣何事？如此風波不可行。
---
李白·橫江詞，六首之六 (樂府雜題一，四十三首之四十)
詩題：橫江詞，六首之六
篇目：樂府雜題一，四十三首之四十
朝代：唐
作者：李白
卷別：卷九十：新樂府辭一
詩文：月暈天風霧不開，海鯨東蹙百川回。驚波一起三山動，公無渡河歸去來！
---
李白·橫江詞，六首之四 (樂府雜題一，四十三首之三十八)
詩題：橫江詞，六首之四
篇目：樂府雜題一，四十三首之三十八
朝代：唐
作者：李白
卷別：卷九十：新樂府辭一
詩文：海神東過惡風回【海神來過惡風回】，浪打天門石壁開。浙江八月何如此，濤似連山噴雪來。
---
李白·江夏行 (樂府雜題一，四十三首之三十四)
詩題：江夏行
篇目：樂府雜題一，四十三首之三十四
朝代：唐
作者：李白
卷別：卷九十：新樂府辭一
詩文：憶昔嬌小姿，春心亦自持。為言嫁夫婿，得免長相思。誰知嫁商賈，令人卻愁苦。自從為夫妻，何曾在鄉土。去年下揚州，相送黃鶴樓。眼看帆去遠，心逐江水流。只言期一載，誰為歷三秋。使妾腸欲斷，恨君情悠悠。東家西舍同時發，北去南來不逾月。未知行李遊何方，作個音書能斷絕。適來往南浦，欲問西江船。正見當壚女，紅妝二八年。一種為人妻，獨自多悲悽。對鏡便垂淚，逢人只欲啼。不如輕薄兒，旦暮長追隨。悔作商人婦，青春長別離。如今正好同歡樂，君去容華誰得知。
---
李白·沐浴子 (四十八首之四十三)
詩題：沐浴子
篇目：四十八首之四十三
朝代：唐
作者：李白
卷別：卷七十四：雜曲歌辭十四
詩文：沐芳莫彈冠，浴蘭莫振衣。處世忌太潔，志人貴藏暉【至人貴藏暉】。滄浪有釣叟，吾與爾同歸。
---
李白·洛陽陌 (漢橫吹曲三，六十八首之四十七)
詩題：洛陽陌
篇目：漢橫吹曲三，六十八首之四十七
朝代：唐
作者：李白
卷別：卷二十三：橫吹曲辭三
詩文：白玉誰家郎，回車渡天津。看花東陌上，驚動洛陽人。
---
李白·淥水曲 (蔡氏五弄，二十三首之十二)
詩題：淥水曲
篇目：蔡氏五弄，二十三首之十二
朝代：唐
作者：李白
卷別：卷五十九：琴曲歌詞三
詩文：淥水明秋月，南湖採白蘋。荷花嬌欲語，愁殺蕩舟人。
---
李白·清平調，三首之一 (七十四首之五十三)
詩題：清平調，三首之一
篇目：七十四首之五十三
朝代：唐
作者：李白
卷別：卷八十：近代曲辭二
詩題解：《松窗錄》曰：「開元中，禁中重木芍藥。會花方繁開，帝乘照夜白，太真妃以步輦從，李龜年以歌擅一時之名。帝曰：『賞名花，對妃子，焉用舊樂辭為！』遂命李白作《清平調》辭三章，令梨園弟子略撫絲竹以促歌，帝自調玉笛以倚曲。」《唐書》曰「玄宗嘗自度曲，欲造樂府新辭，亟召白。白已醉，臥於酒肆，召入，以水灑面，即令秉筆。頃之，成十數章」是也。
詩文：雲想衣裳花想容，春風拂檻露華濃。若非群玉山頭見，會向瑤臺月下逢。
---
李白·清平調，三首之三 (七十四首之五十五)
詩題：清平調，三首之三
篇目：七十四首之五十五
朝代：唐
作者：李白
卷別：卷八十：近代曲辭二
詩題解：《松窗錄》曰：「開元中，禁中重木芍藥。會花方繁開，帝乘照夜白，太真妃以步輦從，李龜年以歌擅一時之名。帝曰：『賞名花，對妃子，焉用舊樂辭為！』遂命李白作《清平調》辭三章，令梨園弟子略撫絲竹以促歌，帝自調玉笛以倚曲。」《唐書》曰「玄宗嘗自度曲，欲造樂府新辭，亟召白。白已醉，臥於酒肆，召入，以水灑面，即令秉筆。頃之，成十數章」是也。
詩文：名花傾國兩相歡，長得君王帶笑看。解釋春風無限恨，沈香亭北倚欄干。
---
李白·清平調，三首之二 (七十四首之五十四)
詩題：清平調，三首之二
篇目：七十四首之五十四
朝代：唐
作者：李白
卷別：卷八十：近代曲辭二
詩題解：《松窗錄》曰：「開元中，禁中重木芍藥。會花方繁開，帝乘照夜白，太真妃以步輦從，李龜年以歌擅一時之名。帝曰：『賞名花，對妃子，焉用舊樂辭為！』遂命李白作《清平調》辭三章，令梨園弟子略撫絲竹以促歌，帝自調玉笛以倚曲。」《唐書》曰「玄宗嘗自度曲，欲造樂府新辭，亟召白。白已醉，臥於酒肆，召入，以水灑面，即令秉筆。頃之，成十數章」是也。
詩文：一枝紅豔露凝香，雲雨巫山枉斷腸。借問漢宮誰得似，可憐飛燕倚新妝。
---
李白·湖邊採蓮婦 (江南弄中，三十四首之三十一)
詩題：湖邊採蓮婦
篇目：江南弄中，三十四首之三十一
朝代：唐
作者：李白
卷別：卷五十：清商曲辭七
詩文：小姑織白紵，未解將人語。大嫂採芙蓉，溪湖千萬重。長兄行不在，莫使外人逢。願學秋胡婦，真心比古松。
---
李白·烏夜啼 (西曲歌上，二十六首之十九)
詩題：烏夜啼
篇目：西曲歌上，二十六首之十九
朝代：唐
作者：李白
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：黃雲城邊烏欲棲，歸飛啞啞枝上啼。機中織錦秦川女【閨中織婦秦川女】，碧紗如煙隔窗語。停梭悵然憶遠人【停梭向人問故夫】，獨宿孤房淚如雨【欲說遼西淚如雨】。
---
李白·烏棲曲 (西曲歌中，八十首之十五)
詩題：烏棲曲
篇目：西曲歌中，八十首之十五
朝代：唐
作者：李白
卷別：卷四十八：清商曲辭五
詩文：姑蘇臺上烏棲時，吳王宮裏醉西施。吳歌楚舞歡未畢，青山猶銜半邊日。銀箭金壺漏水多【金壺丁丁漏水多】，起看秋月墜江波，東方漸高奈樂何【東方漸高奈爾何】。
---
李白·燉煌樂 (六十九首之一)
詩題：燉煌樂
篇目：六十九首之一
朝代：唐
作者：李白
卷別：卷七十八：雜曲歌辭十八
詩題解：《通典》曰：「燉煌古流沙地，黑水之所經焉。秦及漢初為月支、匈奴之境。武帝開其地，後分酒泉置燉煌郡。燉、大，煌、盛也。」
詩文：客從遠方來，相隨歌且笑。自有燉煌樂，不減安陵調。
---
李白·猛虎行 (平調曲二，四十五首之四十)
詩題：猛虎行
篇目：平調曲二，四十五首之四十
朝代：唐
作者：李白
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：朝作猛虎行，暮作猛虎吟。腸斷非關隴頭水，淚下不為雍門琴。旌旗繽紛兩河道【旍旌繽紛兩河道】，戰鼓驚山欲傾倒。秦人半作燕地囚，胡馬翻銜洛陽草。一輸一失關下兵，朝降夕叛幽薊城。巨鰲未斬海水動，魚龍奔走安得寧！頗似楚、漢時，翻覆無定止。朝過博浪沙，暮入淮陰市。張良未遇韓信貧，劉、項存亡在兩臣。暫到下邳受兵略，來投漂母作主人。賢哲棲棲古如此，今時亦棄青雲士。有策不敢犯龍鱗，竄身南國避胡塵。寶書長劍掛高閣【寶書玉劍挂高閣】，金鞍駿馬散故人。昨日方為宣城客，掣鈴交通二千石。有時六博快壯心【有時六博快寸心】，遶床三匝呼一擲。楚人每道張旭奇，心藏風雲世莫知。三吳邦伯多顧眄【三吳邦伯皆顧眄】，四海雄俠皆相推【四海雄俠兩追隨】。蕭、曹曾作沛中吏，攀龍附鳳當有時。溧陽酒樓三月春，楊花漠漠愁殺人【楊花茫茫愁殺人】。胡人綠眼吹玉笛，吳歌白紵飛梁塵。丈夫相見且為樂【丈夫到處且為樂】，槌牛撾鼓會眾賓。我從此去釣東海，得魚笑寄情相親。
---
李白·獨不見 (五十三首之五十一)
詩題：獨不見
篇目：五十三首之五十一
朝代：唐
作者：李白
卷別：卷七十五：雜曲歌辭十五
詩題解：《樂府解題》曰：「《獨不見》，傷思而不得見也。」
詩文：白馬誰家子，黃龍邊塞兒。天山三丈雪，豈是遠行時。春蕙忽秋草，莎雞鳴曲池。風催寒椶響，月入霜閨悲。憶與君別年，種桃齊蛾眉。桃今百餘尺，花落成枯枝。終然獨不見，流淚空自知。
---
李白·玉漿泉謠 (謠辭一，三十三首之三十一)
詩題：玉漿泉謠
篇目：謠辭一，三十三首之三十一
朝代：唐
作者：李白
卷別：卷八十七：雜歌謠辭五
詩題解：《隋書》曰：「豆盧勣，為渭州刺史，甚有惠政，華夷悅服，大致祥瑞。鳥鼠山俗呼為高武隴，其下渭水所出，其山絕壁千尋，由來乏水，諸羌苦之。勣馬足所踐，忽飛泉湧出。有白烏翔止廳前，乳子而後去。民為之謠，後因號其泉曰玉漿泉。」
詩文：我有丹陽，山出玉漿。濟我人夷，神烏來翔。
---
李白·玉階怨 (楚調曲下，四十一首之三十)
詩題：玉階怨
篇目：楚調曲下，四十一首之三十
朝代：唐
作者：李白
卷別：卷四十三：相和歌辭十八
詩文：玉階生白露，夜久侵羅襪。卻下水精簾，玲瓏望秋月。
---
李白·王昭君，二首之一 (吟嘆曲，五十九首之二十三)
詩題：王昭君，二首之一
篇目：吟嘆曲，五十九首之二十三
朝代：唐
作者：李白
卷別：卷二十九：相和歌辭四
詩文：漢家秦地月，流影照明妃【流影送明妃】。一上玉關道，天涯去不歸。漢月還從東海出，明妃西嫁無來日。燕支長寒雪作花，蛾眉憔悴沒胡沙。生乏黃金枉圖畫，死留青塚使人嗟。
---
李白·王昭君，二首之二 (吟嘆曲，五十九首之二十四)
詩題：王昭君，二首之二
篇目：吟嘆曲，五十九首之二十四
朝代：唐
作者：李白
卷別：卷二十九：相和歌辭四
詩文：昭君拂玉鞍，上馬啼紅頰。今日漢宮人，明朝胡地妾。
---
李白·登高丘而望遠海 (相和曲中，四十六首之十三)
詩題：登高丘而望遠海
篇目：相和曲中，四十六首之十三
朝代：唐
作者：李白
卷別：卷二十七：相和歌辭二
詩文：登高丘而望遠海，六鼇骨已霜，三山流安在？扶桑半摧折，白日沉光彩。銀臺金闕如夢中，秦皇漢武空相待。精衛費木石，黿鼉無所憑。君不見驪山茂陵盡灰滅，牧羊之子來攀登。盜賊劫寶玉，精靈竟何能。窮兵黷武今如此，鼎湖飛龍安可乘。
---
李白·發白馬 (四十八首之三十六)
詩題：發白馬
篇目：四十八首之三十六
朝代：唐
作者：李白
卷別：卷七十四：雜曲歌辭十四
詩題解：《通典》曰：「白馬，春秋時衛國曹邑有黎陽津，一曰白馬津。酈生云『守白馬之津』是也。」《發白馬》，言征戍而發兵於此也。
詩文：將軍發白馬，旌節渡黃河。簫鼓聒川嶽，滄溟湧洪波【滄溟湧濤波】。武安有振瓦，易水無寒歌。鐵騎若雪山，飲流涸滹沱。揚兵獵月窟，轉戰略朝那。倚劍登燕然，邊峰列嵯峨。蕭條萬里外，耕作五原多。一掃清大漠，包虎戢金戈。
---
李白·白頭吟，二首之一 (楚調曲上，三十六首之六)
詩題：白頭吟，二首之一
篇目：楚調曲上，三十六首之六
朝代：唐
作者：李白
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：錦水東北流，波蕩雙鴛鴦。雄巢漢宮樹，雌弄秦草芳。寧同萬死碎綺翼，不忍雲間兩分張。此時阿嬌正嬌妒，獨坐長門愁日暮。但願君恩顧妾深，豈惜黃金將買賦【豈惜黃金將買詞賦】。相如作賦得黃金，丈夫好新多異心。一朝將聘茂陵女，文君因贈《白頭吟》【文君因賦《白頭吟》】。東流不作西歸水，落花辭條歸故林。兔絲固無情，隨風任顛倒。誰使女蘿枝，而來強縈抱。兩草猶一心，人心不如草。莫卷龍鬚席，從他生網絲。且留琥珀枕，或有夢來時。覆水再收豈滿杯，棄妾己去難重回。古時得意不相負，祇今唯見青陵臺。
---
李白·白頭吟，二首之二 (楚調曲上，三十六首之七)
詩題：白頭吟，二首之二
篇目：楚調曲上，三十六首之七
朝代：唐
作者：李白
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：錦水東流碧，波蕩雙鴛鴦。雄巢漢宮樹，雌弄秦草芳。相如去蜀謁武帝，赤車駟馬生輝光。一朝再覽大人作，萬乘忽欲凌雲翔。聞道阿嬌失恩寵，千金買賦要君王。相如不憶貧賤日，官高金多聘私室。武陵姝子皆見求，文君歡愛從此畢。淚如雙泉水，行墮紫羅襟。五起雞三唱，清晨《白頭吟》。長吁不整綠雲鬢，仰訴青天哀怨深。城崩杞梁妻，誰道士無心。東流不作西歸水，落花辭枝羞故林。頭上玉燕釵，是妾嫁時物。贈君表相思，羅袖幸時拂。莫卷龍鬚席，從他生網絲。且留琥珀枕，還有夢來時。鷫鸘裘在錦屏上，自君一掛無由披。妾有秦樓鏡，照心勝照井。願持照新人，雙對可憐影。覆水卻收不滿杯，相如還謝文君回。古來得意不相負，只今唯有青陵臺。
---
李白·白馬篇 (齊瑟行，十九首之十九)
詩題：白馬篇
篇目：齊瑟行，十九首之十九
朝代：唐
作者：李白
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：龍馬花雪毛，金鞍五陵豪。秋霜切玉劍，落日明珠袍。鬥雞事萬乘，軒蓋一何高。弓摧宜山虎，手接太山猱。酒後競風彩，三杯弄寶刀。殺人如剪草，劇孟同遊遨。發憤去函谷，從軍向臨洮。叱吒萬戰場【叱吒經百戰】，匈奴盡波濤。歸來使酒氣，未肯拜蕭曹。羞入原憲室，荒徑隱蓬蒿。
---
李白·白鼻騧 (梁鼓角橫吹曲，十一首之七)
詩題：白鼻騧
篇目：梁鼓角橫吹曲，十一首之七
朝代：唐
作者：李白
卷別：卷二十五：橫吹曲辭五
詩文：銀鞍白鼻騧，綠地障泥錦。細雨春風花落時【春風細雨落花時】，揮鞭且就胡姬飲【揮鞭直就胡姬飲】。
---
李白·相逢行，二首之一 (清調曲二，二十八首之二十)
詩題：相逢行，二首之一
篇目：清調曲二，二十八首之二十
朝代：唐
作者：李白
卷別：卷三十四：相和歌辭九
詩題解：一曰《相逢狹路間行》，亦曰《長安有狹斜行》。《樂府解題》曰：「古詞文意與《雞鳴曲》同。晉陸機《長安狹斜行》云：『伊、洛有歧路，歧路交朱輪。』則言世路險狹邪僻，正直之士無所措手足矣。」唐李賀有《難忘曲》，亦出於此。
詩文：朝騎五花馬，謁帝出銀臺。秀色誰家子，雲車珠箔開【雲中珠箔開】。金鞭遙指點，玉勒近遲回。夾轂相借問，疑從天上來【知從天上來】。憐腸愁欲斷，斜日復相催。下車何輕盈，飄然似落梅。邀入青綺門【嬌羞初解珮】，當歌共銜杯【語笑共銜杯】。銜杯映歌扇，似月雲中見。相見不相親，不如不相見。相見情已深，未語可知心。胡為守空閨，孤眠愁錦衾。錦衾與羅幃，纏綿會有時。春風正澹蕩【春風正糾結】，暮雨來何遲【靑鳥來何遲】。願因三青鳥，更報長相思。光景不待人，須臾髮成絲。當年失行樂，老去徒傷悲。持此道密意，無令曠佳期。
---
李白·相逢行，二首之二 (清調曲二，二十八首之二十一)
詩題：相逢行，二首之二
篇目：清調曲二，二十八首之二十一
朝代：唐
作者：李白
卷別：卷三十四：相和歌辭九
詩題解：一曰《相逢狹路間行》，亦曰《長安有狹斜行》。《樂府解題》曰：「古詞文意與《雞鳴曲》同。晉陸機《長安狹斜行》云：『伊、洛有歧路，歧路交朱輪。』則言世路險狹邪僻，正直之士無所措手足矣。」唐李賀有《難忘曲》，亦出於此。
詩文：相逢紅塵內，高揖黃金鞭。萬戶垂楊里，君家阿那邊。
---
李白·短歌行 (平調曲一，三十七首之二十五)
詩題：短歌行
篇目：平調曲一，三十七首之二十五
朝代：唐
作者：李白
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：白日何短短，百年苦易滿。蒼穹浩茫茫，萬劫太極長。麻姑垂兩鬢，一半已成霜。天公見玉女，大笑億千場。吾欲攬六龍，回車掛扶桑。北斗酌美酒，勸龍各一觴。富貴非所願，為人駐頹光【與人駐流光】。
---
李白·秋思，二首之一 (蔡氏五弄，二十三首之十五)
詩題：秋思，二首之一
篇目：蔡氏五弄，二十三首之十五
朝代：唐
作者：李白
卷別：卷五十九：琴曲歌詞三
詩文：春陽如昨日，碧樹鳴黃鸝。蕪然蕙草暮，颯爾涼風吹。天秋木葉下，月冷莎雞悲。坐愁群芳歇，白露凋華滋。
---
李白·秋思，二首之二 (蔡氏五弄，二十三首之十六)
詩題：秋思，二首之二
篇目：蔡氏五弄，二十三首之十六
朝代：唐
作者：李白
卷別：卷五十九：琴曲歌詞三
詩文：閼氏黃葉落，妾望白登臺。月出碧雲斷【海上碧雲斷】，蟬聲秋色來【單于秋色來】。胡兵沙塞合，漢使玉關回。征客無歸日，空悲蕙草摧。
---
李白·秦女休行 (三十四首之六)
詩題：秦女休行
篇目：三十四首之六
朝代：唐
作者：李白
卷別：卷六十一：雜曲歌辭一
詩題解：左延年辭，大略言女休為燕王婦，為宗報讎，殺人都市，雖被囚繫，終以赦宥，得寬刑戮也。晉傅玄云「龐氏有烈婦」，亦言殺人報怨，以烈義稱，與古辭義同而事異。
詩文：西門秦氏女，秀色如瓊花。手揮白楊刀，清晝殺讎家。羅袖灑赤血，英聲凌紫霞。直上西山去，關吏相邀遮。婿為燕國王，身被詔獄加。犯刑若履虎，不畏落爪牙。素頸未及斷，摧眉伏泥沙。金雞忽放赦，大辟得寬賒。何慚聶政姊，萬古共驚嗟。
---
李白·秦女卷衣 (二十六首之二十)
詩題：秦女卷衣
篇目：二十六首之二十
朝代：唐
作者：李白
卷別：卷七十三：雜曲歌辭十三
詩文：天子居未央，妾侍卷衣裳【作來卷衣裳】。顧無紫宮寵，敢拂黃金床。水至亦不去，熊來尚可當。微身奉日月【微身捧日月】，飄若螢火光。願君采葑菲，無以下體妨。
---
李白·空城雀 (三十三首之二十八)
詩題：空城雀
篇目：三十三首之二十八
朝代：唐
作者：李白
卷別：卷六十八：雜曲歌辭八
詩題解：《樂府解題》曰：「鮑照《空城雀》云：『雀乳四鷇，空城之阿。』言輕飛近集，茹腹辛傷，免網羅而已。」
詩文：嗷嗷空城雀，身計何戚促。本與鷦鷯群，不隨鳳皇族。提攜四黃口，飲乳未嘗足。食君糠粃餘，常恐烏鳶逐。恥涉太行險，羞營覆車粟。天命有定端，守分絕所欲。
---
李白·笑歌行 (樂府雜題一，四十三首之三十三)
詩題：笑歌行
篇目：樂府雜題一，四十三首之三十三
朝代：唐
作者：李白
卷別：卷九十：新樂府辭一
詩文：笑矣乎，笑矣乎。君不見曲如鉤，古人知爾封公侯；君不見直如弦，古人知爾死道邊。張儀所以只掉三寸舌，蘇秦所以不墾二頃田。笑矣乎，笑矣乎。君不見滄浪老人歌一曲，還道滄浪濯吾足。平生不解謀此身，虛作《離騷》遣人讀。笑矣乎，笑矣乎。趙有豫讓楚屈平，賣身買得千年名。巢由洗耳有何益，夷齊餓死終無成。君愛身後名，我愛眼前酒。飲酒眼前樂，虛名何處有！男兒窮通當有時，曲腰向君君不知。猛虎不看機上肉，洪爐不鑄囊中錐。笑矣乎，笑矣乎。甯武子，朱買臣，叩角行歌皆負薪。今日逢君君不識，豈得不如佯狂人。
---
李白·箜篌謠 (謠辭一，三十三首之三十)
詩題：箜篌謠
篇目：謠辭一，三十三首之三十
朝代：唐
作者：李白
卷別：卷八十七：雜歌謠辭五
詩文：攀天莫登龍，走山莫騎虎。貴賤結交心不移，唯有嚴陵及光武。周公稱大聖，管、蔡寧相容。漢謠一斗粟，不與淮南舂。兄弟尚路人，吾心安所從。它人方寸間，山海幾千重。輕言託朋友，對面九疑峰。多花必早落，桃李不如松。管、鮑久已死，何人繼其蹤。
---
李白·紀遼東，二首之一 (五十六首之一)
詩題：紀遼東，二首之一
篇目：五十六首之一
朝代：唐
作者：李白
卷別：卷七十九：近代曲辭一
詩題解：《紀遼東》，隋煬帝所作也。《通典》曰：「高句麗自東晉以後，居平壤城，亦曰長安城。隨山屈曲，南臨浿水，在遼東南。復有遼東、玄菟等數十城。」《隋書》曰「大業八年，煬帝伐高麗，度遼水，大戰于於東岸，擊賊破之，進圍遼東」是也。王建又有《渡遼水》，亦出於此。
詩文：遼東海北翦長鯨，風雲萬里清。方當銷鋒散馬牛，旋師宴鎬京。前歌後舞振軍威，飲至解戎衣。判不徒行萬里去，空道五原歸。
---
李白·紫騮馬 (漢橫吹曲四，五十三首之二十五)
詩題：紫騮馬
篇目：漢橫吹曲四，五十三首之二十五
朝代：唐
作者：李白
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：紫騮行且嘶，雙翻碧玉蹄。臨流不肯渡，似惜錦障泥。白雪關山遠【白雪關城遠】，黃雲海樹迷【黃雲海戍迷】。揮鞭萬里去，安得念春閨【安得變春閨】。
---
李白·結客少年場行 (六十三首之八)
詩題：結客少年場行
篇目：六十三首之八
朝代：唐
作者：李白
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：紫燕黃金瞳，啾啾搖綠鬉【稜稜搖綠鬉】。平明相馳逐，結客洛門東。少年學劍術，凌轢白猿公。珠袍曳錦帶，匕首插吳鴻。由來萬夫勇，挾此生雄風。託交從劇孟，買醉入新豐。笑盡一杯酒，殺人都市中。羞道易水寒，從令日貫虹。燕丹事不立，虛沒秦帝宮。武陽死灰人，安可與成功。
---
李白·結襪子 (四十八首之四十一)
詩題：結襪子
篇目：四十八首之四十一
朝代：唐
作者：李白
卷別：卷七十四：雜曲歌辭十四
詩題解：《帝王世紀》曰：「文王伐崇侯虎，至五鳳墟。襪係解，顧左右無可使者，乃俯而結之。武王至商郊牧野，誓眾，左仗黃鉞，右秉白旄。王襪解，莫肯與王結，王乃釋旄，俯而結之。」《漢書》曰：「王生者，善為黃老言，處士。嘗召居廷中，公卿盡會立。王生老人曰：『吾襪解。』顧謂張釋之：『為我結襪。』釋之跪而結之。既已，人或讓王生：『獨奈何廷辱張廷尉如此！』王生曰：『吾老且賤，自度終亡益於張廷尉。廷尉方天下名臣，吾故聊使結襪，欲以重之。』諸公聞之，賢王生而重釋之。」唐李白辭，大抵言感恩之重，而以命相許也。
詩文：燕南壯士吳門豪，筑中置鉛魚隱刀。感君恩重許君命，太山一擲輕鴻毛。
---
李白·胡無人行 (瑟調曲五，四十四首之四十三)
詩題：胡無人行
篇目：瑟調曲五，四十四首之四十三
朝代：唐
作者：李白
卷別：卷四十：相和歌辭十五
詩題解：《古今樂錄》曰：「王僧虔《技錄》有《胡無人行》，今不歌。」
詩文：嚴風吹霜海草凋，筋幹精堅胡馬驕。漢家戰士三十萬，將軍兼領霍嫖姚【將軍誰者霍嫖姚】。流星白羽腰間插，劍花秋蓮光出匣。天兵照雪下玉關，虜箭如沙射金甲。雲龍風虎盡交迴，太白入月敵可摧。敵可摧，旄頭滅。履胡之腸涉胡血。懸胡青天上，埋胡紫塞旁。胡無人，漢道昌。陛下之壽三千霜，但歌大風雲飛揚。安得猛士兮守四方，故無人，漢道昌。
---
李白·臨江王節士歌 (歌辭二，四十七首之三十三)
詩題：臨江王節士歌
篇目：歌辭二，四十七首之三十三
朝代：唐
作者：李白
卷別：卷八十四：雜歌謠辭二
詩文：洞庭白波木葉稀，燕鴻始入吳雲飛。吳雲寒，燕鴻苦，風號沙宿瀟湘浦。節士感秋淚如雨。白日當天心，照之可以事明主。壯士憤，雄風生。安得倚天劍，跨海斬長鯨。
---
李白·舍利弗 (六十九首之七)
詩題：舍利弗
篇目：六十九首之七
朝代：唐
作者：李白
卷別：卷七十八：雜曲歌辭十八
詩文：金繩界寶地，珍木蔭瑤池。雲間妙音奏，天際法蠡吹。
---
李白·荊州歌 (四十四首之二十九)
詩題：荊州歌
篇目：四十四首之二十九
朝代：唐
作者：李白
卷別：卷七十二：雜曲歌辭十二
詩文：白帝城邊足風波，瞿塘五月誰敢過。荊州麥熟繭成蛾，繰絲憶君頭緒多，撥穀飛鳴奈妾何。
---
李白·蓋羅縫，二首之一 (七十四首之一)
詩題：蓋羅縫，二首之一
篇目：七十四首之一
朝代：唐
作者：李白
卷別：卷八十：近代曲辭二
詩文：秦時明月漢時關，萬里征人尚未還。但願龍庭神將在【但願龍庭飛將在】，不教胡馬渡陰山。
---
李白·蜀道難 (瑟調曲五，四十四首之二十一)
詩題：蜀道難
篇目：瑟調曲五，四十四首之二十一
朝代：唐
作者：李白
卷別：卷四十：相和歌辭十五
詩題解：《古今樂錄》曰：「王僧虔《技錄》有《蜀道難行》，今不歌。」《樂府解題》曰：「《蜀道難》備言銅梁玉壘之阻，與《蜀國絃》頗同。」《尚書談錄》曰：「李白作《蜀道難》，以罪嚴武。後陸暢謁韋南康皋於蜀郡，感韋之遇，遂反其詞作《蜀道易》云：『蜀道易，易於履平地。』」按銅梁玉壘在蜀郡西南，今永康是也。非入蜀道，失之遠矣。
詩文：噫吁嚱，危乎，高哉！蜀道之難難於上青天。蠶叢及魚鳧，開國何茫然。爾來四萬八千歲，乃與秦塞通人煙【不與秦塞通人煙】。西當太白有鳥道，可以橫絕峨眉巔。地崩山摧壯士死，然後天梯石棧方鉤連【然後天梯石棧相鉤連】。上有六龍迴日之高標【上有橫河斷海之浮雲】，下有衝波逆折之迴川。黃鶴之飛尚不得【黃鶴之飛尚不過】，猨猱欲度愁攀緣。青泥何盤盤，百步九折縈巗巒。捫參歷井仰脅息，以手撫膺坐長嘆，問君西遊何時還？畏途巉巗不可攀。但見悲鳥號枯木【但見悲鳥號古木】，雄飛呼雌遶林間【雄飛雌從遶林間】。又聞子規啼夜月，愁空山，蜀道之難難於上青天！使人聽此凋朱顏。連峰去天不盈尺【連峰入煙幾千尺】，枯松倒掛倚絕壁，飛湍瀑流爭喧豗，砯崖轉石萬壑雷。其險也若此，嗟爾遠道之人胡為乎來哉！劍閣崢嶸而崔嵬，一夫當關，萬夫莫開。所守或匪親【所守或匪人】，化為狼與豺。朝避猛虎，夕避長蛇。磨牙吮血，殺人如麻。錦城雖云樂，不如早還家。蜀道之難難於上青天，側身西望長咨嗟【側身西望令人嗟】。
---
李白·行行遊且獵篇 (三十一首之二十二)
詩題：行行遊且獵篇
篇目：三十一首之二十二
朝代：唐
作者：李白
卷別：卷六十七：雜曲歌辭七
詩文：邊城兒，生年不讀一字書。但知遊獵誇輕趫，胡馬秋肥宜白草。騎來躡影何矜驕【騎來躡影可憐驕】，金鞭拂雲揮鳴鞘。半酣呼鷹出遠郊。弓彎滿月不虛發，雙鶬迸落連飛𩩉。海邊觀者皆辟易，猛氣英風振沙磧。儒生不及遊俠人，白首下帷復何益。
---
李白·行路難，三首之一 (四十二首之一)
詩題：行路難，三首之一
篇目：四十二首之一
朝代：唐
作者：李白
卷別：卷七十一：雜曲歌辭十一
詩文：金樽清酒斗十千，玉盤珍羞直萬錢。停杯投箸不能食，拔劍四顧心茫然。欲渡黃河冰塞川，將登太行雪暗天。閒來垂釣坐溪上，忽復乘舟夢日邊。行路難，行路難，多歧路，今安在。長風破浪會有時，直掛雲帆濟滄海。
---
李白·行路難，三首之三 (四十二首之三)
詩題：行路難，三首之三
篇目：四十二首之三
朝代：唐
作者：李白
卷別：卷七十一：雜曲歌辭十一
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
李白·行路難，三首之二 (四十二首之二)
詩題：行路難，三首之二
篇目：四十二首之二
朝代：唐
作者：李白
卷別：卷七十一：雜曲歌辭十一
詩文：大道如青天，我獨不得出。羞逐長安社中兒，赤雞白狗賭梨栗【赤雞白雉賭梨栗】。彈劍作歌奏苦聲，曳裾王門不稱情。淮陰市井笑韓信，漢朝公卿忌賈生。君不見昔時燕家重郭隗，擁篲折腰無嫌猜【擁篲折節無嫌猜】。劇辛樂毅感恩分，輸肝剖膽效英才。昭王白骨縈蔓草，誰人更掃黃金臺。行路難，歸去來。
---
李白·襄陽曲，四首之一 (歌辭三，四十四首之三十四)
詩題：襄陽曲，四首之一
篇目：歌辭三，四十四首之三十四
朝代：唐
作者：李白
卷別：卷八十五：雜歌謠辭三
詩文：襄陽行樂處，歌舞《白銅鞮》。江城回淥水，花月使人迷。
---
李白·襄陽曲，四首之三 (歌辭三，四十四首之三十六)
詩題：襄陽曲，四首之三
篇目：歌辭三，四十四首之三十六
朝代：唐
作者：李白
卷別：卷八十五：雜歌謠辭三
詩文：峴山臨漢江，水淥沙如雪【水色如霜雪】。上有墮淚碑，青苔久磨滅。
---
李白·襄陽曲，四首之二 (歌辭三，四十四首之三十五)
詩題：襄陽曲，四首之二
篇目：歌辭三，四十四首之三十五
朝代：唐
作者：李白
卷別：卷八十五：雜歌謠辭三
詩文：山公醉酒時，酩酊襄陽下。頭上白接䍦，倒著還騎馬。
---
李白·襄陽曲，四首之四 (歌辭三，四十四首之三十七)
詩題：襄陽曲，四首之四
篇目：歌辭三，四十四首之三十七
朝代：唐
作者：李白
卷別：卷八十五：雜歌謠辭三
詩文：且醉習家池，莫看墮淚碑。山公欲上馬，笑殺襄陽兒。
---
李白·襄陽歌 (歌辭三，四十四首之三十三)
詩題：襄陽歌
篇目：歌辭三，四十四首之三十三
朝代：唐
作者：李白
卷別：卷八十五：雜歌謠辭三
詩文：落日欲沒峴山西，倒著接䍦花下迷。襄陽小兒齊拍手，欄街爭唱《白銅鞮》。傍人借問笑何事，笑殺山公醉似泥。鸕鶿杓，鸚鵡杯，百年三萬六千日，一日須傾三百杯。遙看漢水鴨頭綠，恰似蒲桃初醱醅。此江若變作春酒，壘麴便築糟丘臺。千金駿馬換少妾，醉坐雕鞍歌《落梅》。車傍側掛一壺酒，鳳笙龍管行相催。咸陽市上嘆黃犬，何如月下傾金罍。君不見晉朝羊公一片石【君不見晉朝羊公一片古碑材】，龜龍剝落生莓苔。淚亦不能為之墮，心亦不能為之哀。誰能憂彼身後事，金鳧銀鴨葬死灰。清風朗月不用一錢買，玉山自倒非人推。舒州杓，力士鐺，李白與爾同死生。襄王雲雨今安在，江水東流猿夜聲。
---
李白·西烏夜飛，五首之一 (西曲歌下，一百七首之八十九)
詩題：西烏夜飛，五首之一
篇目：西曲歌下，一百七首之八十九
朝代：唐
作者：李白
卷別：卷四十九：清商曲辭六
詩題解：《古今樂錄》曰：「《西烏夜飛》者，宋元徽五年，荊州刺史沈攸之所作也。攸之舉兵發荊州，東下，未敗之前，思歸京師，所以歌。和云：『白日落西山，還去來。』送聲云：『折翅烏，飛何處，被彈歸。』」
詩文：日從東方出，團團雞子黃。夫歸恩情重，憐歡故在傍。
---
李白·西烏夜飛，五首之三 (西曲歌下，一百七首之九十一)
詩題：西烏夜飛，五首之三
篇目：西曲歌下，一百七首之九十一
朝代：唐
作者：李白
卷別：卷四十九：清商曲辭六
詩題解：《古今樂錄》曰：「《西烏夜飛》者，宋元徽五年，荊州刺史沈攸之所作也。攸之舉兵發荊州，東下，未敗之前，思歸京師，所以歌。和云：『白日落西山，還去來。』送聲云：『折翅烏，飛何處，被彈歸。』」
詩文：我昨憶歡時，攬刀持自刺。自刺分應死，刀作離樓僻。
---
李白·西烏夜飛，五首之二 (西曲歌下，一百七首之九十)
詩題：西烏夜飛，五首之二
篇目：西曲歌下，一百七首之九十
朝代：唐
作者：李白
卷別：卷四十九：清商曲辭六
詩題解：《古今樂錄》曰：「《西烏夜飛》者，宋元徽五年，荊州刺史沈攸之所作也。攸之舉兵發荊州，東下，未敗之前，思歸京師，所以歌。和云：『白日落西山，還去來。』送聲云：『折翅烏，飛何處，被彈歸。』」
詩文：暫請半日給，徙倚娘店前。目作宴瑱飽，腹作宛惱饑。
---
李白·西烏夜飛，五首之五 (西曲歌下，一百七首之九十三)
詩題：西烏夜飛，五首之五
篇目：西曲歌下，一百七首之九十三
朝代：唐
作者：李白
卷別：卷四十九：清商曲辭六
詩題解：《古今樂錄》曰：「《西烏夜飛》者，宋元徽五年，荊州刺史沈攸之所作也。攸之舉兵發荊州，東下，未敗之前，思歸京師，所以歌。和云：『白日落西山，還去來。』送聲云：『折翅烏，飛何處，被彈歸。』」
詩文：感郎崎嶇情，不復自顧慮。臂繩雙入結，遂成同心去。
---
李白·西烏夜飛，五首之四 (西曲歌下，一百七首之九十二)
詩題：西烏夜飛，五首之四
篇目：西曲歌下，一百七首之九十二
朝代：唐
作者：李白
卷別：卷四十九：清商曲辭六
詩題解：《古今樂錄》曰：「《西烏夜飛》者，宋元徽五年，荊州刺史沈攸之所作也。攸之舉兵發荊州，東下，未敗之前，思歸京師，所以歌。和云：『白日落西山，還去來。』送聲云：『折翅烏，飛何處，被彈歸。』」
詩文：陽春二三月，諸花盡芳盛。持底喚歡來，花笑鶯歌詠。
---
李白·豫章行 (清調曲二，二十八首之十)
詩題：豫章行
篇目：清調曲二，二十八首之十
朝代：唐
作者：李白
卷別：卷三十四：相和歌辭九
詩文：胡風吹代馬【燕人攢志羽】，北擁魯陽關。吳兵照海雪，西討何時還。半渡上遼津，黃雲慘無顏。老母與子別，呼天野草間。白馬繞旌旗【百鳥繞旌旗】，悲鳴相追攀。白楊秋月苦，早落豫章山。本為休明人，斬虜素不閒。豈惜戰鬥死，為君掃凶頑。精感石沒羽，豈云憚險艱。樓船若鯨飛，波蕩落星灣。此曲不可奏，三軍鬢成斑。
---
李白·遠別離 (四十四首之十五)
詩題：遠別離
篇目：四十四首之十五
朝代：唐
作者：李白
卷別：卷七十二：雜曲歌辭十二
詩文：遠別離，古有皇英之二女，乃在洞庭之南，瀟湘之浦。海水直下萬里深，誰人不言此離苦。日慘慘兮雲冥冥，猩猩啼煙兮鬼嘯雨，我縱言之將何補。皇穹竊恐不照余之忠誠，雷憑憑兮欲吼怒，堯舜當之亦禪禹。君失臣兮龍為魚，權歸臣兮鼠變虎。或云堯幽囚，舜野死，九疑聯綿皆相似，重瞳孤墳竟何是。帝子泣兮綠雲間，隨風波兮去無還。慟哭兮遠望，見蒼梧之深山。蒼梧山崩湘水絕，竹上之淚乃可滅。
---
李白·邯鄲才人嫁為廝養卒婦 (二十六首之八)
詩題：邯鄲才人嫁為廝養卒婦
篇目：二十六首之八
朝代：唐
作者：李白
卷別：卷七十三：雜曲歌辭十三
詩文：妾本叢臺女，揚蛾入丹闕。自倚顏如花，寧知有凋歇。一辭玉階下，去若朝雲沒。每憶邯鄲城，深宮夢秋月。君王不可見，惆悵至明發。
---
李白·野田黃雀行 (瑟調曲四，三十九首之六)
詩題：野田黃雀行
篇目：瑟調曲四，三十九首之六
朝代：唐
作者：李白
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：遊莫逐炎洲翠，棲莫近吳宮燕。吳宮火起焚爾窠，炎洲逐翠遭網羅。蕭條兩翅蓬蒿下，縱有鷹鸇奈若何。
---
李白·長信怨 (楚調曲下，四十一首之二十六)
詩題：長信怨
篇目：楚調曲下，四十一首之二十六
朝代：唐
作者：李白
卷別：卷四十三：相和歌辭十八
詩文：月皎昭陽殿，霜清長信宮。天行乘玉輦，飛燕與君同。更有留情處，承恩樂未窮。誰憐團扇妾，獨坐怨秋風。
---
李白·長干行，二首之一 (四十四首之四十一)
詩題：長干行，二首之一
篇目：四十四首之四十一
朝代：唐
作者：李白
卷別：卷七十二：雜曲歌辭十二
詩文：妾發初覆碩，折花門前劇。郎騎竹馬來，遶床弄青梅。同居長干里，兩小無嫌猜。十四為君婦，羞顏尚不開【羞顏未嘗開】。低頭向暗壁，千喚不一迴。十五始展眉，願同塵與灰。常存抱柱信，豈上望夫臺【恥上望夫臺】。十六君遠行，瞿塘灩預堆。五月不可觸，猿鳴天上哀【猿聲天上哀】。門前遲行跡【門前舊行跡】，一一生綠苔【一一生蒼苔】。苔深不能掃，落葉秋風早。八月胡蝶來，雙飛西園草。感此傷妾心，坐愁紅顏老。早晚下三巴，預將書報家。相迎不道遠，直至長風沙。
---
李白·長干行，二首之二 (四十四首之四十二)
詩題：長干行，二首之二
篇目：四十四首之四十二
朝代：唐
作者：李白
卷別：卷七十二：雜曲歌辭十二
詩文：憶妾深閨裏【憶昔深閨裏】，煙塵不曾識。嫁與長干人，沙頭候風色。五月南風興，思君在巴陵【思君下巴陵】。八月西風起，想君發揚子。去來悲如何，見少別離多。湘潭幾日到，妾夢越風波。昨夜狂風度，吹折江頭樹。淼淼暗無邊，行人在何處。北客真王公，朱衣滿江中。日暮來投宿，數朝不肯東。好乘浮雲驄，佳期蘭渚東。鴛鴦綠浦上，翡翠錦屏中。自憐十五餘，顏色桃花紅。那作商人婦，愁水復愁風。
---
李白·長歌行 (平調曲一，三十七首之十一)
詩題：長歌行
篇目：平調曲一，三十七首之十一
朝代：唐
作者：李白
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：桃李得日開，榮華照當年。東風動百物，草木盡欲言。枯枝無醜葉，涸水吐清泉。大力運天地，羲和無停鞭。功名不早著，竹帛將何宣。桃李務青春，誰能貫白日。富貴與神仙，蹉跎成兩失。金石猶銷鑠，風霜無久質。畏落日月後，強歡歌與酒，秋霜不惜人，倏忽侵蒲柳。
---
李白·長相思，三首之一 (五十二首之四十三)
詩題：長相思，三首之一
篇目：五十二首之四十三
朝代：唐
作者：李白
卷別：卷六十九：雜曲歌辭九
詩文：長相思，在長安。絡緯秋啼金井欄，微霜淒淒簟色寒。孤燈不明思欲絕，卷帷望月空長嘆。美人如花隔雲端【佳期迢迢隔雲端】，上有青冥之長天，下有綠水之波瀾。天長路遠魂飛苦，夢魂不到關山難。長相思，摧心肝。
---
李白·長相思，三首之三 (五十二首之四十五)
詩題：長相思，三首之三
篇目：五十二首之四十五
朝代：唐
作者：李白
卷別：卷六十九：雜曲歌辭九
詩文：美人在時花滿堂，美人去後空餘床。床中繡被卷不寢，至今三載猶聞香。香亦竟不滅，人亦竟不來。相思黃葉落，白露點青苔。
---
李白·長相思，三首之二 (五十二首之四十四)
詩題：長相思，三首之二
篇目：五十二首之四十四
朝代：唐
作者：李白
卷別：卷六十九：雜曲歌辭九
詩文：日色已盡花含煙，月明欲素愁不眠。趙瑟初停鳳凰柱，蜀琴欲奏鴛鴦絃。此曲有意無人傳，願隨春風寄燕然。憶君迢迢隔青天。昔日橫波目，今成流淚泉。不信妾腸斷，歸來看取明鏡前。
---
李白·長門怨，二首之一 (楚調曲中，五十五首之三十八)
詩題：長門怨，二首之一
篇目：楚調曲中，五十五首之三十八
朝代：唐
作者：李白
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：天回北斗掛西樓，金屋無人螢火流。月光欲到長門殿，別作深宮一段愁。
---
李白·長門怨，二首之二 (楚調曲中，五十五首之三十九)
詩題：長門怨，二首之二
篇目：楚調曲中，五十五首之三十九
朝代：唐
作者：李白
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：桂殿長愁不記春，黃金四屋起秋塵。夜懸明鏡青天上，獨照長門宮裏人。
---
李白·門有車馬客行 (瑟調曲五，四十四首之六)
詩題：門有車馬客行
篇目：瑟調曲五，四十四首之六
朝代：唐
作者：李白
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《門有車馬客行》歌東阿王置酒一篇。』」《樂府解題》曰：「曹植等《門有車馬客行》皆言問訊其客，或得故舊鄉里，或駕自京師，備敘市朝遷謝，親友凋喪之意也。」按曹植又有《門有萬里客》，亦與此同。
詩文：門有車馬客，金鞍曜朱輪。謂從丹霄落【謂從雲霄落】，乃是故鄉親。呼兒掃中堂，坐客論悲辛。對酒兩不飲，停觴淚盈巾。嘆我萬里遊，飄颻三十春。空談霸王略，紫綬不掛身。雄劍藏玉匣，陰符生素塵。廓落無所合，流離湘水濱。借問宗黨間，多為泉下人。生苦百戰役，死託萬鬼鄰。北風揚胡沙，埋翳周與秦。大運且如此，蒼穹寧匪仁。惻愴竟何道，存亡任大鈞。
---
李白·關山月 (漢橫吹曲三，六十八首之十六)
詩題：關山月
篇目：漢橫吹曲三，六十八首之十六
朝代：唐
作者：李白
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：明月出天山，蒼茫雲海間。長風幾萬里，吹度玉門關。漢下白登道，胡窺青海灣。由來征戰地，不見有人還。戍客望邊色【戍客望邊邑】，思歸多苦顏。高樓當此夜，嘆息未應閒【嘆息未應還】。
---
李白·陌上桑三解 (相和曲下，五十三首之十九)
詩題：陌上桑三解
篇目：相和曲下，五十三首之十九
朝代：唐
作者：李白
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：美女渭橋東【美女渭湘綺衣】，春還事蠶作。五馬如飛龍【五馬飛如花】，青絲結金絡。不知誰家子，調笑來相謔。妾本秦羅敷，玉顏豔名都。綠條映素手，採桑向城隅。使君且不顧，況復論秋胡。寒螿愛碧草，鳴鳳棲青梧。託心自有處，但怪傍人愚。徒令白日暮，高駕空踟躕。
---
李白·陽春歌 (江南弄下，五十首之二十二)
詩題：陽春歌
篇目：江南弄下，五十首之二十二
朝代：唐
作者：李白
卷別：卷五十一：清商曲辭八
詩文：長安白日照春空，綠楊結煙桑裊風。披香殿前花始紅，流芳發色繡戶中。繡戶中，相經過，飛燕皇后輕身舞，紫宮夫人絕世歌。聖君三萬六千日，歲歲年年奈樂何。
---
李白·雉子斑 (漢鐃歌中，二十八首之六)
詩題：雉子斑
篇目：漢鐃歌中，二十八首之六
朝代：唐
作者：李白
卷別：卷十八：鼓吹曲辭三
詩題解：《古今樂錄》曰：「梁三朝樂第四十一，設辟邪伎鼓吹作《雉子斑》曲引去來。」
詩文：辟邪伎作鼓吹驚，《雉子斑》之奏曲成，喔咿振迅欲飛鳴。扇錦翼，雄風生。雙雌同飲啄，趫悍誰能爭。乍向草中耿介死，不求黃金籠下生。天地至廣大，何惜遂物情。善卷讓天子，務光亦逃名。所貴曠士懷，朗然合太清。
---
李白·雉朝飛操 (四十五首之四十三)
詩題：雉朝飛操
篇目：四十五首之四十三
朝代：唐
作者：李白
卷別：卷五十七：琴曲歌辭一
詩題解：一曰《雉朝雊操》。揚雄《琴清英》曰：「《雉朝飛操》，衛女傅母之所作也。衛侯女嫁於齊太子，中道聞太子死，問傅母曰：『何如？』傅母曰：『且往當喪。』喪畢不肯歸，終之以死。傅母悔之，取女所自操琴，於冢上鼓之。忽二雉俱出墓中，傅母撫雉曰：『女果為雉耶？』言未畢，俱飛而起，忽然不見。傅母悲痛，援琴作操，故曰《雉朝飛》。」崔豹《古今注》曰：「《雉朝飛》者，犢沐子所作也。齊宣王時，處士泯宣，年五十無妻。出薪於野，見雉雄雌相隨而飛，意動心悲，乃仰天嘆大聖在上，恩及草木鳥獸，而我獨不獲。因援琴而歌，以明自傷。其聲中絕。魏武帝時，宮人有盧女者，七歲入漢宮，學鼓琴，特異於餘妓，善為新聲，能傳此曲。」伯牙《琴歌》曰：「麥秀蔪兮雉朝飛，向虛壑兮背喬槐，依絕區兮臨回池。」《樂府解題》曰：「若梁簡文帝『晨光照麥畿』，但詠雉而已。」
詩文：麥隴青青三月時，白雉朝飛挾兩雌。錦衣綺翼何離褷，犢沐採薪感之悲。春天和，白日暖，啄食飲泉勇氣滿。爭雄鬥死繡頸斷。雉子斑奏急管弦，心傾美酒盡玉椀。枯楊枯楊爾生荑，我獨七十而孤棲。彈弦寫恨意不盡，瞑目歸黃泥。
---
李白·雙燕離 (四十七首之十九)
詩題：雙燕離
篇目：四十七首之十九
朝代：唐
作者：李白
卷別：卷五十八：琴曲歌辭二
詩題解：《琴集》曰：「《獨處吟》《流凘咽》《雙燕離》《處女吟》四曲，其詞俱亡。」《琴曆》曰：「河間新歌二十一章，此其四曲也。」
詩文：雙燕復雙燕，雙飛令人羨。玉樓珠閣不獨棲，金窗繡戶長相見。柏梁失火去，因入吳王宮。吳宮又焚蕩，雛盡巢亦空。憔悴一身在，孀雌憶故雄。雙飛難再得，傷我寸心中。
---
李白·靜夜思 (樂府雜題一，四十三首之四十一)
詩題：靜夜思
篇目：樂府雜題一，四十三首之四十一
朝代：唐
作者：李白
卷別：卷九十：新樂府辭一
詩文：床前看月光，疑是地上霜。舉頭望山月，低頭思故鄉。
---
李白·鞠歌行 (平調曲四，五十八首之五十八)
詩題：鞠歌行
篇目：平調曲四，五十八首之五十八
朝代：唐
作者：李白
卷別：卷三十三：相和歌辭八
詩題解：《古今樂錄》曰：「王僧虔《技錄》，平調又有《鞠歌行》，今無歌者。」陸機序曰：「按漢宮閣有含章鞠室，靈芝鞠室，後漢馬防第宅卜臨道，連閣通池，鞠城彌於街路。鞠歌將謂此也。又東阿王詩『連騎擊壤』，或謂蹙鞠乎？三言七言，雖奇寶名器，不遇知己，終不見重。願逢知己，以託意焉。」
詩文：玉不自言如桃李，魚目笑之卞和恥。楚國青蠅何太多，連城白璧遭讒毀。荊山長號泣血人，忠臣死為刖足鬼。聽曲知甯戚，夷吾因小妻。秦穆五羊皮，買死百里奚。洗拂青雲上，當時賤如泥。朝歌鼓刀叟，虎變蟠溪中。一舉釣六合，遂荒營丘東。平生渭水曲，誰識此老翁【誰數此老翁】。奈何今之人，雙目送征鴻【雙目送飛鴻】。
---
李白·飛龍引，二首之一 (四十四首之二)
詩題：飛龍引，二首之一
篇目：四十四首之二
朝代：唐
作者：李白
卷別：卷六十：琴曲歌辭四
詩文：黃帝鑄鼎於荊山，鍊丹砂。丹砂成黃金，騎龍飛上太清家，雲愁海思令人嗟。宮中綵女顏如花，飄然揮手凌紫霞，從風縱體登鑾車。登鑾車，侍軒轅。遨遊青天中，其樂不可言。
---
李白·飛龍引，二首之二 (四十四首之三)
詩題：飛龍引，二首之二
篇目：四十四首之三
朝代：唐
作者：李白
卷別：卷六十：琴曲歌辭四
詩文：鼎湖流水清且閒，軒轅去時有弓劍，古人傳道留其間。後宮嬋娟多花顏，乘鸞飛煙亦不還，騎龍攀天造天關。造天關，聞天語，長雲河車載玉女。載玉女，過紫皇，紫皇乃賜白兔所搗之藥方，後天而老凋三光。下視瑤池見王母，蛾眉蕭颯如秋霜。
---
李白·高句麗 (六十九首之六)
詩題：高句麗
篇目：六十九首之六
朝代：唐
作者：李白
卷別：卷七十八：雜曲歌辭十八
詩題解：《通典》曰：「高句麗，東夷之國也。其先曰朱蒙，本出於夫餘。朱蒙善射，國人欲殺之，遂棄夫餘，東南走，渡普述水，至紇升骨城居焉。號曰句麗，以高為氏。」按：唐亦有《高麗曲》，李勣破高麗所進，後改《夷賓引》者是也。
詩文：金花折風帽，白馬小遲回。翩翩舞廣袖，似鳥海東來。
---
李白·鳳吹笙曲 (江南弄中，三十四首之三十四)
詩題：鳳吹笙曲
篇目：江南弄中，三十四首之三十四
朝代：唐
作者：李白
卷別：卷五十：清商曲辭七
詩文：仙人十五愛吹笙，學得崑丘彩鳳鳴。始聞鍊氣餐金液，復道朝天赴玉京。玉京迢迢幾千里，鳳笙去去無邊已。欲嘆離聲發絳唇，更嗟別調流纖指。此時惜別詎堪聞，此地相看未忍分。重吟真曲和清吹，卻奏仙歌響綠雲。綠雲紫氣向函關，訪道應尋緱氏山。莫學吹笙王子晉，一遇浮丘斷不還。
---
李白·鳳皇曲 (江南弄下，五十首之四十)
詩題：鳳皇曲
篇目：江南弄下，五十首之四十
朝代：唐
作者：李白
卷別：卷五十一：清商曲辭八
詩文：嬴女吹玉蕭，吟弄天上春。青鸞不獨去，更有攜手人。影滅綵雲斷，遺聲落西秦。
---
李白·鳳臺曲 (江南弄下，五十首之三十九)
詩題：鳳臺曲
篇目：江南弄下，五十首之三十九
朝代：唐
作者：李白
卷別：卷五十一：清商曲辭八
詩文：嘗聞秦帝女，傳得鳳皇聲。是日逢仙子，當時別有情。人吹彩簫去，天借綠雲迎。曲在身不返【心在身不返】，空餘弄玉名。
---
李白·鳴雁行 (三十三首之二十)
詩題：鳴雁行
篇目：三十三首之二十
朝代：唐
作者：李白
卷別：卷六十八：雜曲歌辭八
詩題解：衛《匏有苦葉》詩曰：「雝雝鳴雁，旭日始旦。」鄭康成云：「雁者隨陽而處，似婦人從夫，故昏禮用焉。雝雝，聲和也。」《鳴雁行》蓋出於此。
詩文：胡雁鳴，辭燕山，昨發委羽朝度關。一一銜蘆枝，南飛散落天地間，連行接翼往復還。客居煙波寄湘吳，凌霜觸雪毛體枯，畏逢矰繳驚相呼。聞弦虛墜良可吁，君更彈射何為乎？
---
李白·黃葛篇 (樂府雜題一，四十三首之四十二)
詩題：黃葛篇
篇目：樂府雜題一，四十三首之四十二
朝代：唐
作者：李白
卷別：卷九十：新樂府辭一
詩文：黃葛生洛溪，黃花自綿羃。青煙蔓長條，繚繞幾百尺。閨人費素手，綵緝作絺綌。縫為絕國衣，遠寄日南客。蒼梧大火落，暑服莫輕擲。此物雖過時，是妾手中跡。
---
李白·鼙舞歌：東海有勇婦 (雜舞一，二十五首之二十四)
詩題：鼙舞歌：東海有勇婦
篇目：雜舞一，二十五首之二十四
朝代：唐
作者：李白
卷別：卷五十三：舞曲歌辭二
詩序：魏《鼙舞》五曲。李白作此篇以代《關中有賢女》。
詩文：梁山感杞妻，慟哭為之傾。金石忽暫開，都由激深情。東海有勇婦，何慚蘇子卿。學劍越處子，超騰若流星。損軀報夫讎，萬死不顧生。白刃耀素雪，蒼天感精誠。十步兩躩躍，三呼一交兵。斬首掉國門，蹴踏五藏行。割此伉儷憤，粲然大義明。北海李使君，飛章奏天庭。捨罪警風俗，流芳播滄瀛。志在列女籍，竹帛已光榮。淳於免詔獄，漢主為緹縈。津妾一棹歌，脫父於嚴刑。十子若不肖，不如一女英。豫讓斬空衣，有心竟無成。要離殺慶忌，壯夫素所輕。妻子亦何辜，焚之買虛名。豈如東海婦，事立獨揚名。
---
李百藥·妾薄命 (三十三首二十一)
詩題：妾薄命
篇目：三十三首二十一
朝代：唐
作者：李百藥
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：團扇秋風起，長門夜月明。羞聞拊背入，恨說舞腰輕。太常應已醉，劉君恆帶醒。橫陳每虛設，吉夢竟何成。
---
李百藥·少年子 (六十三首之十二)
詩題：少年子
篇目：六十三首之十二
朝代：唐
作者：李百藥
卷別：卷六十六：雜曲歌辭六
詩文：少年飛翠蓋，上路動金鑣。始酌文君酒，新吹弄玉簫。少年不歡樂，何以盡芳朝。千金笑裏面，一搦抱中腰。掛冠豈憚宿，迎拜不勝嬌【落珥不勝嬌】。寄語少年子，無辭歸路遙。
---
李百藥·火鳳辭，二首之一 (七十四首之六十六)
詩題：火鳳辭，二首之一
篇目：七十四首之六十六
朝代：唐
作者：李百藥
卷別：卷八十：近代曲辭二
詩題解：《樂苑》曰：《火鳳》，羽調曲也。又有《真火鳳》。《唐會要》曰：「貞觀中，有裴神符者，妙解琵琶。初唯作《勝蠻奴》《火鳳》《傾杯樂》三曲，聲度清美，太宗深愛之。」則《火鳳》蓋貞觀已前曲也。
詩文：歌聲扇裏出，妝影鏡中輕。未能令掩笑，何處欲鄣聲。知音自不惑，得念是分明。莫見雙嚬斂，疑人含笑情。
---
李百藥·火鳳辭，二首之二 (七十四首之六十七)
詩題：火鳳辭，二首之二
篇目：七十四首之六十七
朝代：唐
作者：李百藥
卷別：卷八十：近代曲辭二
詩題解：《樂苑》曰：《火鳳》，羽調曲也。又有《真火鳳》。《唐會要》曰：「貞觀中，有裴神符者，妙解琵琶。初唯作《勝蠻奴》《火鳳》《傾杯樂》三曲，聲度清美，太宗深愛之。」則《火鳳》蓋貞觀已前曲也。
詩文：佳人靚晚妝，清唱動蘭房。影入含風扇，聲飛照日梁。嬌嚬眉際斂，逸韻口中香。自有橫陳分，應憐秋夜長。
---
李益·來從竇車騎 (樂府雜題二，五十首之三十三)
詩題：來從竇車騎
篇目：樂府雜題二，五十首之三十三
朝代：唐
作者：李益
卷別：卷九十一：新樂府辭二
詩文：束髮逢世屯，懷恩抱明義。讀書良不武，學劍慚非智。遂別魯諸生，來從竇車騎。追兵赴邊急，絡馬黃金轡。出入燕南陲，由來重意氣。自經皋蘭戰，又破樓煩地。西北護三邊，東南留一尉。時過如雲雨，參差不自意。將軍失恩澤，萬事從此異。置酒高樓上，薄暮秋風起。長戟與我歸，歸來同棄置。自酌還自飲，非名又非利。歌出易水寒，琴下雍門淚。出逢平樂舊，言在天階侍。問我從軍苦，自陳少年貴。丈夫交四海，徒論身自致。漢將不封侯，蘇卿來遠使。令我終此曲，此曲成不易。貴人難識心，何由知忌諱。
---
李益·促促曲 (樂府雜題二，五十首之四十四)
詩題：促促曲
篇目：樂府雜題二，五十首之四十四
朝代：唐
作者：李益
卷別：卷九十一：新樂府辭二
詩文：促促何促促，黃河九回曲。嫁與棹船郎，空床將影宿。不道君心不如石，那教妾貌長如玉。
---
李益·古別離 (四十二首之三十二)
詩題：古別離
篇目：四十二首之三十二
朝代：唐
作者：李益
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：雙劍欲別風悽然【雙劍欲別心悽然】，雌沉水底雄上天。江迴漢轉兩不見，雲交雨合知何年。古來萬事皆由命，何用臨涕苦相連。
---
李益·塞下曲，二首之一 (樂府雜題三，五十七首之五十六)
詩題：塞下曲，二首之一
篇目：樂府雜題三，五十七首之五十六
朝代：唐
作者：李益
卷別：卷九十二：新樂府辭三
詩文：蕃州部落能結束，朝馳暮獵黃河曲。燕歌未斷塞鴻飛，牧馬群嘶邊草綠。秦築長城城已摧，漢武北上單于臺。古來征戰虜不盡，今日還復天兵來。黃河東流流九折，沙場埋恨何時絕。蔡琰沒處造胡笳，蘇武歸來持漢節。為報如今都護雄，匈如旦莫下雲中。請書塞北陰山石，願勒燕然車騎功。
---
李益·塞下曲，二首之二 (樂府雜題三，五十七首之五十七)
詩題：塞下曲，二首之二
篇目：樂府雜題三，五十七首之五十七
朝代：唐
作者：李益
卷別：卷九十二：新樂府辭三
詩文：漢家今上郡，秦塞古長城。有日雲長慘，無風沙自驚。當今聖天子，不戰四夷平。
---
李益·宮怨 (楚調曲下，四十一首之三十二)
詩題：宮怨
篇目：楚調曲下，四十一首之三十二
朝代：唐
作者：李益
卷別：卷四十三：相和歌辭十八
詩文：露濕晴花宮殿香，月明歌吹在昭陽。似將海水添宮漏，共滴長門一夜長。
---
李益·從軍有苦樂行 (平調曲四，五十八首之四十七)
詩題：從軍有苦樂行
篇目：平調曲四，五十八首之四十七
朝代：唐
作者：李益
卷別：卷三十三：相和歌辭八
詩題解：魏王粲《從軍行》曰：「從軍有苦樂，但問所從誰。」因以為題也。
詩文：勞者且勿歌，我欲送君觴。從軍有苦樂，此曲樂未央。僕本居隴上【僕本起隴上】，隴水斷人腸。東過秦宮路，宮路入咸陽。時逢漢帝出，諫獵至長楊。詎馳游俠窟，非結少年場。一旦承嘉惠，輕命重恩光。秉筆參帷帟，從軍至朔方。邊地多陰風，草木自淒涼。斷絕海雲去，出沒胡沙長。參差引雁翼，隱轔騰軍裝。劍文夜如水，馬汗凍成霜。俠氣五都少，矜功六郡良。山河起目前，睚眥死路傍。北逐驅獯虜，西臨復舊疆。昔還賦餘資，今出乃贏糧。一矢致夏服，我弓不再張。寄言丈夫雄，苦樂身自當。
---
李益·江南曲 (相和曲上，三十六首之二十三)
詩題：江南曲
篇目：相和曲上，三十六首之二十三
朝代：唐
作者：李益
卷別：卷二十六：相和歌辭一
詩文：嫁得瞿塘賈，朝朝誤妾期。早知潮有信，嫁與弄潮兒。
---
李益·漢宮少年行 (六十三首之四十六)
詩題：漢宮少年行
篇目：六十三首之四十六
朝代：唐
作者：李益
卷別：卷六十六：雜曲歌辭六
詩文：君不見上宮警夜營八屯，鼕鼕街鼓朝朱軒。玉階霜仗擁未合，少年排入銅龍門。暗聞弦管九天上，宮漏沉沉清吹繁。纔明走馬絕馳道，呼鷹挾彈通繚垣。玉籠金鎖養黃口，探雛取卵伴王孫。分曹六博快一擲，迎歡先意笑語喧。巧為柔媚學優孟，儒衣嬉戲冠沐猿。晚來香街經柳市，行過倡市宿桃根。相逢杯酒一言失，回朱點白聞至尊。金、張、許、史伺顏色，王侯將相莫敢論。豈知人事無定勢，朝歡暮戚如掌翻。椒房寵移子愛奪，一夕秋風生戾園。徒用黃金將買賦，寧知白玉暗成痕。持杯收水水已覆，徙薪避火火更燔。欲求四老張丞相，南山如天不可上。
---
李益·紫騮馬 (漢橫吹曲四，五十三首之二十六)
詩題：紫騮馬
篇目：漢橫吹曲四，五十三首之二十六
朝代：唐
作者：李益
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：爭場看鬥雞，白鼻紫騮嘶。漳水春閨晚，叢臺日向低。歇鞍珠作汗，試劍玉如泥。為謝紅梁燕，年年妾獨棲。
---
李益·置酒行 (平調曲二，四十五首之三十二)
詩題：置酒行
篇目：平調曲二，四十五首之三十二
朝代：唐
作者：李益
卷別：卷三十一：相和歌辭六
詩文：置酒命所歡，憑觴遂為戚。日往不再來，茲辰坐成昔。百齡非長久，五十將半百。胡為勞我形，己鬚還復白。西山鸞鶴顧，矯矯煙霧翮。明霞發金丹，陰洞潛水碧。安得淩風羽，崦嵫駐靈魄。兀然坐衰老，慚嘆東陵柏。
---
李益·輕薄篇 (三十一首之四)
詩題：輕薄篇
篇目：三十一首之四
朝代：唐
作者：李益
卷別：卷六十七：雜曲歌辭七
詩題解：《樂府解題》曰：「《輕薄篇》，言乘肥馬、衣輕裘，馳逐經過為樂，與《少年行》同意。何遜云『城東美少年』，張正見云『洛陽美少年』是也。」
詩文：豪不必馳千騎，雄不在垂雙鞬。天生俊氣自相逐，出與雕鶚同飛翻。朝行九衢不得意，下鞭走馬城西原。忽聞燕雁一聲去，迴鞭挾彈平陵園。歸來青樓曲未半，美人玉色當金樽。淮陰少年不相下，酒酣半笑倚市門。安知我有不平色，白日欲顧紅塵昏。死生容易如反掌，得意失意由一言。少年但飲莫相問，此中報讎亦報恩。
---
李益·遊子吟 (三十一首之二十五)
詩題：遊子吟
篇目：三十一首之二十五
朝代：唐
作者：李益
卷別：卷六十七：雜曲歌辭七
詩題解：漢蘇武詩曰：「幸有弦歌曲，可以喻中懷。請為遊子吟，泠泠一何悲。」又有《遊子移》，亦類此也。
詩文：女羞夫婿蕩，客恥主人賤。遭遇同眾流，低回愧相見。君非青銅鏡，何事空照面。莫以衣上塵，不謂心如練。人生當榮盛，待士勿言倦。君看白日馳，何異弦上箭。
---
李益·野田行 (樂府雜題五，三十六首之三十三)
詩題：野田行
篇目：樂府雜題五，三十六首之三十三
朝代：唐
作者：李益
卷別：卷九十四：新樂府辭五
詩文：日沒出古城，野田何茫茫。寒狐上孤塚，鬼火燒白楊。昔人未為泉下客，行到此中曾斷腸。
---
李益·鷓鴣詞 (七十四首之四十六)
詩題：鷓鴣詞
篇目：七十四首之四十六
朝代：唐
作者：李益
卷別：卷八十：近代曲辭二
詩文：湘江斑竹枝，錦翼鷓鴣飛。處處湘陰合，郎從何處歸。
---
李章·春遊吟 (六十六首之三十五)
詩題：春遊吟
篇目：六十六首之三十五
朝代：唐
作者：李章
卷別：卷七十七：雜曲歌辭十七
詩文：初春遍芳甸，千里藹盈矚。美人摘新英，步步玩春綠。所思杳何處，宛在吳江曲。可憐不得共芳菲，日暮歸來淚滿衣。
---
李端·千里思 (五十二首之五十二)
詩題：千里思
篇目：五十二首之五十二
朝代：唐
作者：李端
卷別：卷六十九：雜曲歌辭九
詩文：涼州風月美，遙望居延路。泛泛下天雲，青青緣塞樹。燕山蘇武上，海島田橫住。更是草生時，行人出門去。
---
李端·古別離，二首之一 (四十二首之三十五)
詩題：古別離，二首之一
篇目：四十二首之三十五
朝代：唐
作者：李端
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：水國葉黃時，洞庭霜落夜。行舟聞商估，宿在楓林下。此地送君還，茫茫似夢間。後期知幾日，前路轉多山。巫峽通湘浦，迢迢隔雲雨。天晴見海檣，月落聞津鼓。人老自多愁，水深難急流。清宵歌一曲，白首對汀洲。
---
李端·古別離，二首之二 (四十二首之三十六)
詩題：古別離，二首之二
篇目：四十二首之三十六
朝代：唐
作者：李端
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：與君桂陽別，令君岳陽待。後事忽差池，前期日空在。木落雁嗷嗷，洞庭波浪高。遠山雲似蓋，極浦樹如毫。朝發能幾里，暮來風又起。如何兩處愁，皆在孤舟裏。昨夜天月明，長川寒且清。菊花開欲盡，薺菜泊來生。下江帆勢速，五兩遙相逐。欲問去時人，知投何處宿。空令猿嘯時，泣對湘潭竹。
---
李端·塞上 (樂府雜題三，五十七首之二十八)
詩題：塞上
篇目：樂府雜題三，五十七首之二十八
朝代：唐
作者：李端
卷別：卷九十二：新樂府辭三
詩文：二十在邊城，軍中得勇名。卷旗收敗馬，斷磧擁殘兵。覆陣烏鳶起，燒山野火明。塞閒思遠獵，師老厭分營。雪嶺無人跡，冰河足雁聲。李陵甘沒此，惆悵漢公卿。
---
李端·妾薄命，三首之一 (三十三首二十七)
詩題：妾薄命，三首之一
篇目：三十三首二十七
朝代：唐
作者：李端
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：憶妾初嫁君，花鬟如綠雲。回燈入綺帳，對面脫羅裙【轉面脫羅裙】。折步教人學，偷香與客熏。容顏南國重，名字北方聞。一從失恩意，轉覺身憔悴。對鏡不梳頭，倚窗空落淚。新人莫恃新，秋至會無春。從來閉在長門者，必是宮中第一人。
---
李端·妾薄命，三首之三 (三十三首二十九)
詩題：妾薄命，三首之三
篇目：三十三首二十九
朝代：唐
作者：李端
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：自從君棄妾，憔悴不羞人。唯餘壞粉淚，未免映衫勻。
---
李端·妾薄命，三首之二 (三十三首二十八)
詩題：妾薄命，三首之二
篇目：三十三首二十八
朝代：唐
作者：李端
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：玉壘城邊爭走馬，銅蹄市裏共乘舟。鳴環動珮思無盡，掩袖低巾淚不流。疇昔將歌邀客醉，如今欲舞對君羞。忍懷賤妾平生曲，獨上襄陽舊酒樓。
---
李端·巫山高 (漢鐃歌中，七十一首之十七)
詩題：巫山高
篇目：漢鐃歌中，七十一首之十七
朝代：唐
作者：李端
卷別：卷十七：鼓吹曲辭二
詩文：巫山十二峰，皆在碧虛中。回合雲藏日，霏微雨帶風。猿聲寒過水，樹色暮連空。愁向高唐望，清秋見楚宮。
---
李端·度關山 (相和曲中，四十六首之八)
詩題：度關山
篇目：相和曲中，四十六首之八
朝代：唐
作者：李端
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：雁塞日初晴，胡關雪復平。危關緣廣漠，古竇傍長城。拔劍金星出，彎弧玉羽鳴。誰知係虜者，賈誼是書生。
---
李端·折楊柳 (漢橫吹曲二，五十九首之五十八)
詩題：折楊柳
篇目：漢橫吹曲二，五十九首之五十八
朝代：唐
作者：李端
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：東城攀柳葉，柳葉低著草。少壯莫輕年，輕年有人老。柳發遍川崗，登高堪斷腸。雨煙輕漠漠，何樹近君鄉。贈君折楊柳，顏色豈能久。上客莫沾巾，佳人正回首。新柳送君行，古柳傷君情。突兀臨荒渡，婆娑出舊營。隋家兩岸盡，陶宅五株平。日暮偏愁望，春山有鳥聲。
---
李端·拜新月 (一百五首之四十)
詩題：拜新月
篇目：一百五首之四十
朝代：唐
作者：李端
卷別：卷八十二：近代曲辭四
詩文：開簾見新月，便即下階拜。細語人不聞，北風吹裙帶。
---
李端·明君詞 (吟嘆曲，五十九首之四十四)
詩題：明君詞
篇目：吟嘆曲，五十九首之四十四
朝代：唐
作者：李端
卷別：卷二十九：相和歌辭四
詩文：李陵初送子卿回，漢月明明照帳來。憶著長安舊遊處，千門萬戶玉樓臺。
---
李端·春遊樂，二首之一 (六十六首之三十七)
詩題：春遊樂，二首之一
篇目：六十六首之三十七
朝代：唐
作者：李端
卷別：卷七十七：雜曲歌辭十七
詩文：遊童蘇合帶，倡女蒲葵扇。初日映城時，相思忽相見。褰裳踏露草，理鬢回花面。薄暮不同歸，留情此芳甸。
---
李端·春遊樂，二首之二 (六十六首之三十八)
詩題：春遊樂，二首之二
篇目：六十六首之三十八
朝代：唐
作者：李端
卷別：卷七十七：雜曲歌辭十七
詩文：柘彈連錢馬，銀鉤妥墮鬟。採桑春陌上，踏草夕陽間。意合詞先露，心誠貌卻閒。明朝若相憶，雲雨出巫山。
---
李端·烏棲曲 (西曲歌中，八十首之十六)
詩題：烏棲曲
篇目：西曲歌中，八十首之十六
朝代：唐
作者：李端
卷別：卷四十八：清商曲辭五
詩文：白馬逐牛車，黃昏入狹斜。狹斜柳樹烏爭宿，爭枝未得飛上屋。東房少婦婿從軍，每聽烏啼知夜分。
---
李端·王敬伯歌 (四十四首之十三)
詩題：王敬伯歌
篇目：四十四首之十三
朝代：唐
作者：李端
卷別：卷六十：琴曲歌辭四
詩文：妾本舟中客，聞君江上琴。君初感妾嘆，妾亦感君心。遂出合歡被，同為交頸禽。傳杯唯畏淺，接膝猶嫌遠。侍婢奏箜篌，女郎歌宛轉。宛轉怨如何，中庭霜漸多。霜多葉可惜，昨日非今夕。徒結萬里歡，終成一宵客。王敬伯，淥水青山從此隔。
---
李端·荊州泊 (四十四首之三十二)
詩題：荊州泊
篇目：四十四首之三十二
朝代：唐
作者：李端
卷別：卷七十二：雜曲歌辭十二
詩文：南樓西下時，月裏聞來棹。桂水舳艫回，荊州津濟鬧。移帷望星漢，引帶思容貌。今夜一江人，唯應妾身覺。
---
李端·襄陽曲 (西曲歌中，八十首之五十四)
詩題：襄陽曲
篇目：西曲歌中，八十首之五十四
朝代：唐
作者：李端
卷別：卷四十八：清商曲辭五
詩文：襄陽堤路長，草碧楊柳黃。誰家女兒臨夜妝，紅羅帳裏有燈光。雀釵翠羽動明璫，欲出不出脂粉香。同居女伴正衣裳，中庭寒月白如霜。賈生十八稱才子，空得門前一斷腸。
---
李端·關山月 (漢橫吹曲三，六十八首之二十二)
詩題：關山月
篇目：漢橫吹曲三，六十八首之二十二
朝代：唐
作者：李端
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：露濕月蒼蒼，關頭榆葉黃。回輪照海遠，分彩上樓長。水凍頻移幕，兵疲數望鄉。祇應城影外，萬里共如霜。
---
李端·雨雪曲 (漢橫吹曲四，五十三首之四十三)
詩題：雨雪曲
篇目：漢橫吹曲四，五十三首之四十三
朝代：唐
作者：李端
卷別：卷二十四：橫吹曲辭四
詩文：天山一丈雪，雜雨夜霏霏。濕馬胡歌亂，經烽漢火微。丁零蘇武別，疏勒范羌歸。若著關頭過，長榆葉定稀。
---
李約·從軍行，三首之一 (平調曲四，五十八首之七)
詩題：從軍行，三首之一
篇目：平調曲四，五十八首之七
朝代：唐
作者：李約
卷別：卷三十三：相和歌辭八
詩文：看圖閒教陣，畫地靜論邊。烏壘天西戍，鷹姿塞上川。路長須算日，書遠每題年。無復生還望，翻思未別前。
---
李約·從軍行，三首之三 (平調曲四，五十八首之九)
詩題：從軍行，三首之三
篇目：平調曲四，五十八首之九
朝代：唐
作者：李約
卷別：卷三十三：相和歌辭八
詩文：候火起雕城，塵砂擁戰聲。遊軍藏漢幟，降騎說蕃情。霜降滮池淺，秋深太白明。嫖姚方虎視，不覺請添兵。
---
李約·從軍行，三首之二 (平調曲四，五十八首之八)
詩題：從軍行，三首之二
篇目：平調曲四，五十八首之八
朝代：唐
作者：李約
卷別：卷三十三：相和歌辭八
詩文：柵高三面鬥，箭盡舉烽頻。營柳和煙暮，關榆帶雪春。邊城多老將，磧路少歸人。點盡三河卒，牛年添塞塵。
---
李群玉·升仙操 (四十四首之三十)
詩題：升仙操
篇目：四十四首之三十
朝代：唐
作者：李群玉
卷別：卷六十：琴曲歌辭四
詩文：嬴女去秦宮，瓊簫生碧空。鳳台閉煙霧，鸞吹飄天風。復聞周太子，亦遇浮丘公。叢簧發仙弄，輕舉紫霞中。濁世不久住，清都路何窮。一去霄漢上，世人那得逢。
---
李群玉·烏夜啼 (西曲歌上，二十六首之二十二)
詩題：烏夜啼
篇目：西曲歌上，二十六首之二十二
朝代：唐
作者：李群玉
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：曾波隔夢時，一望青楓林。有鳥在其間，達曉自悲吟。是時月黑天，四野煙雨深。如聞生離哭，其聲痛人心。悄悄夜正長，空山響哀音。遠客不可聽，坐愁華髮侵。既非蜀帝魂，恐是桓山禽。四子各分散，母聲猶至今。
---
李群玉·驄馬 (漢橫吹曲四，五十三首之三十一)
詩題：驄馬
篇目：漢橫吹曲四，五十三首之三十一
朝代：唐
作者：李群玉
卷別：卷二十四：橫吹曲辭四
詩題解：一曰《驄馬驅》，皆言關塞征役之事。
詩文：浮雲何權奇，絕足世未知。長嘶清海風，躞蹀振雲絲。由來渥窪種，本是蒼龍兒。穆滿不再活，無人崑閬騎。君識躍嶠怯，寧勞耀金羈。青芻與白水，空笑駑駘肥。伯樂儻一見，應驚耳長垂。當思八荒外，逐日向瑤池。
---
李義府·堂堂，二首之一 (五十六首之三十八)
詩題：堂堂，二首之一
篇目：五十六首之三十八
朝代：唐
作者：李義府
卷別：卷七十九：近代曲辭一
詩題解：《樂苑》曰：「《堂堂》，角調曲，唐高宗朝曲也。」《會要》曰：「調露中，太子既廢，李嗣真私謂人曰：『禍猶未已。主上不親庶務，事無巨細決於中宮。宗室雖眾，俱在散位，居中制外，其勢不敵，恐諸王籓翰，為中宮所蹂踐矣。隋已來樂府有《堂堂曲》，再言堂者，是唐再受命也。中宮僭擅，復歸子孫，則為再受命矣。近日閭里又有側堂堂、撓堂堂之謠，側者不正之辭，撓者不安之稱，將見患難之作不久矣。』後皆如其言。」按《堂堂》本陳後主所作，唐為法曲，故白居易詩云「法曲法曲歌堂堂」是也。
詩文：鏤月成歌扇，裁雲作舞衣。白憐回雪影，好取洛川歸。
---
李義府·堂堂，二首之二 (五十六首之三十九)
詩題：堂堂，二首之二
篇目：五十六首之三十九
朝代：唐
作者：李義府
卷別：卷七十九：近代曲辭一
詩題解：《樂苑》曰：「《堂堂》，角調曲，唐高宗朝曲也。」《會要》曰：「調露中，太子既廢，李嗣真私謂人曰：『禍猶未已。主上不親庶務，事無巨細決於中宮。宗室雖眾，俱在散位，居中制外，其勢不敵，恐諸王籓翰，為中宮所蹂踐矣。隋已來樂府有《堂堂曲》，再言堂者，是唐再受命也。中宮僭擅，復歸子孫，則為再受命矣。近日閭里又有側堂堂、撓堂堂之謠，側者不正之辭，撓者不安之稱，將見患難之作不久矣。』後皆如其言。」按《堂堂》本陳後主所作，唐為法曲，故白居易詩云「法曲法曲歌堂堂」是也。
詩文：懶正鴛鴦被，羞褰玳瑁床。春風別有意，密處也尋香。
---
李舒·亞獻終獻 (唐德明興聖廟樂章，七首之六)
詩題：亞獻終獻
篇目：唐德明興聖廟樂章，七首之六
朝代：唐
作者：李舒
卷別：卷十一：郊廟歌辭十一
詩文：惟清惟肅，靡聞靡見。舉備九成，俯終三獻。慶彰曼壽，胙撤嘉薦。瘞玉埋牲，禮神斯遍。
---
李舒·亞獻終獻 (唐讓皇帝廟樂章，六首之五)
詩題：亞獻終獻
篇目：唐讓皇帝廟樂章，六首之五
朝代：唐
作者：李舒
卷別：卷十一：郊廟歌辭十一
詩文：秩禮有序，和音既同。九儀不忒，三揖將終。孝感籓后，相維辟公。四時之典，永永無窮。
---
李舒·奠幣 (唐讓皇帝廟樂章，六首之二)
詩題：奠幣
篇目：唐讓皇帝廟樂章，六首之二
朝代：唐
作者：李舒
卷別：卷十一：郊廟歌辭十一
詩文：惟帝時若，去而上仙。祀用商武，樂備宮縣。白璧加薦，玄纁告虔。子孫拜後，承茲吉蠲。
---
李舒·德明酌獻 (唐德明興聖廟樂章，七首之四)
詩題：德明酌獻
篇目：唐德明興聖廟樂章，七首之四
朝代：唐
作者：李舒
卷別：卷十一：郊廟歌辭十一
詩文：清廟奕奕，和樂雍雍。器尊犧象，禮屬宗公。白水方裸，黃流在中。謨明之德，萬古清風。
---
李舒·登歌奠幣 (唐德明興聖廟樂章，七首之二)
詩題：登歌奠幣
篇目：唐德明興聖廟樂章，七首之二
朝代：唐
作者：李舒
卷別：卷十一：郊廟歌辭十一
詩文：四時有典，百事來祭。尊祖奉宗，嚴禋大帝。禮先蒼璧，奠備黝制。於萬斯年，熙成帝系。
---
李舒·興聖酌獻 (唐德明興聖廟樂章，七首之五)
詩題：興聖酌獻
篇目：唐德明興聖廟樂章，七首之五
朝代：唐
作者：李舒
卷別：卷十一：郊廟歌辭十一
詩文：閟宮靜謐，合樂周張。泰尊始獻，百末重觴。震澹存誠，庶幾迪嘗。遙源之祚，天漢靈長。
---
李舒·迎俎 (唐德明興聖廟樂章，七首之三)
詩題：迎俎
篇目：唐德明興聖廟樂章，七首之三
朝代：唐
作者：李舒
卷別：卷十一：郊廟歌辭十一
詩文：盛牲實俎，涓選休成。鼎煁陽燧，玉盥陰精。有飶嘉豆，既和大羹。侑以清樂，細齊人情。
---
李舒·迎俎 (唐讓皇帝廟樂章，六首之三)
詩題：迎俎
篇目：唐讓皇帝廟樂章，六首之三
朝代：唐
作者：李舒
卷別：卷十一：郊廟歌辭十一
詩文：祀盛體薦，禮協粢盛。方周假廟，用魯純牲。捧撤祗敬，擊拊和鳴。受釐歸胙，既戒而平。
---
李舒·迎神 (唐德明興聖廟樂章，七首之一)
詩題：迎神
篇目：唐德明興聖廟樂章，七首之一
朝代：唐
作者：李舒
卷別：卷十一：郊廟歌辭十一
詩文：元尊九德，佐堯光宅。烈祖太宗，方周作伯。響懷霜露，樂變金石。白雲清風，仿佛來格。
---
李舒·迎神 (唐讓皇帝廟樂章，六首之一)
詩題：迎神
篇目：唐讓皇帝廟樂章，六首之一
朝代：唐
作者：李舒
卷別：卷十一：郊廟歌辭十一
詩文：皇矣天宗，德先王季。因心則友，克讓以位。爰命有司，式遵前志。神其降靈。昭饗祀事。
---
李舒·送神 (唐德明興聖廟樂章，七首之七)
詩題：送神
篇目：唐德明興聖廟樂章，七首之七
朝代：唐
作者：李舒
卷別：卷十一：郊廟歌辭十一
詩文：元精回復，靈貺繁滋。風灑蘭路，雲搖桂旗。高丘緬邈，涼部逶遲。瞻望靡及，纏綿永思。
---
李舒·送神 (唐讓皇帝廟樂章，六首之六)
詩題：送神
篇目：唐讓皇帝廟樂章，六首之六
朝代：唐
作者：李舒
卷別：卷十一：郊廟歌辭十一
詩文：奠獻已事，昏昕載分。風搖雨散，靈衛絪縕。龍駕帝服，上騰五雲。泮宮複閟，寂寞無聞。
---
李舒·酌獻 (唐讓皇帝廟樂章，六首之四)
詩題：酌獻
篇目：唐讓皇帝廟樂章，六首之四
朝代：唐
作者：李舒
卷別：卷十一：郊廟歌辭十一
詩文：八音具舉，三壽既盥。潔茲宗彝，瑟彼圭瓚。蘭肴重錯，椒醑飄散。降祚維城，永為籓翰。
---
李華·長門怨 (楚調曲中，五十五首之四十)
詩題：長門怨
篇目：楚調曲中，五十五首之四十
朝代：唐
作者：李華
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：弱體鴛鴦薦，啼妝翡翠衾。鴉鳴秋殿曉，人靜禁門深。每憶椒房寵，那堪永巷陰。日驚羅帶緩，非復舊來心。
---
李賀·上之回 (漢鐃歌上，二十二首之十五)
詩題：上之回
篇目：漢鐃歌上，二十二首之十五
朝代：唐
作者：李賀
卷別：卷十六：鼓吹曲辭一
詩文：上之回，大旗喜。懸虹彗，撻鳳尾。劍匣破，舞蛟龍。蚩尤死，鼓逢逢。天高慶雷齊墜地，地無驚煙海千里。
---
李賀·上雲樂 (江南弄下，五十首之三十七)
詩題：上雲樂
篇目：江南弄下，五十首之三十七
朝代：唐
作者：李賀
卷別：卷五十一：清商曲辭八
詩文：飛香走紅滿天春，花龍盤盤上紫雲。三千宮女列金屋【三千綵女別金屋】，五十弦瑟海上聞。大江碎碎銀沙路，嬴女機中斷煙素。斷煙素，縫舞衣，八月一日君前舞。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷七十：雜曲歌辭十
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：奉君金卮之美酒【奉君金匜之美酒】，玳瑁玉匣之彫琴，七綵芙蓉之羽帳，九華蒲萄之錦衾。紅顏零落歲將暮，寒光宛轉時欲沉。願君裁悲且減思，聽我抵節行路吟。不見柏梁銅雀上，寧聞古時清吹音。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷六十三：雜曲歌辭三
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：昔有霍家姝，姓馮名子都。依倚將軍勢，調笑酒家胡。胡姬年十五，春日獨當壚。長裾連理帶，廣袖合歡襦。頭上藍田玉，耳後大秦珠。兩鬟何窕窕，一世良所無。一鬟五百萬，兩鬟千萬餘。不意金吾子，娉婷過我廬。銀鞍何煜爚，翠蓋空踟躕。就我求清酒，絲繩提玉壺。就我求珍肴，金盤鱠鯉魚。貽我青銅鏡，結我紅羅裾。不惜紅羅裂，何論輕賤軀。男兒愛後婦，女子重前夫。人生有新故，貴賤不相逾。多謝金吾子，私愛徒區區。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷六十五：雜曲歌辭五
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：北風涼，雨雪雱。京洛女兒多嚴妝。遙豔帷中自悲傷，沉吟不語若為忘【沉吟不語若有忘】。問君何行何當歸，苦使妾坐自傷悲。慮年至【慮年去】，慮顏衰。情易復，恨難追。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷六十六：雜曲歌辭六
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：驄馬金絡頭，錦帶佩吳鉤。失意杯酒間，白刃起相讎。追兵一旦至，負劍遠行遊。去鄉三十載，復得還舊丘。升高臨四關【升高臨四塞】，表裏望皇州。九衢平若水，雙闕似雲浮。扶宮羅將相，夾道列王侯。日中市朝滿，車馬若川流。擊鐘陳鼎食，方駕自相求。今我獨何為，轗𨎺懷百憂。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷六十七：雜曲歌辭七
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：末世多輕薄，驕或好浮華。志意能放逸【志意既放逸】，資財亦豐奢。被服極纖麗，肴膳盡柔嘉。僮僕餘粱肉，婢妾蹈綾羅。文軒樹羽蓋，乘馬鳴玉珂。橫簪刻玳瑁，長鞭錯象牙。足下金鑮履，手中雙莫耶。賓從煥絡繹，侍御何芳葩。朝與金、張期，暮宿許、史家。甲第面長街，朱門赫嵯峨。蒼梧竹葉清，宜城九醖醝。浮醪隨觴轉，素蟻自跳波。美女興齊、趙，妍唱出西巴。一顧傾城國，千金不足多。北里獻奇舞，大陵奏名歌。新聲踰《激楚》，妙妓絕《陽阿》。玄鶴降浮雲，鱘魚躍中河。墨翟且停車，展季猶咨嗟。淳于前行酒，雍門坐相和。孟公結重關，賓客不得蹉。三雅來何遲，耳熱眼中花。盤案互交錯，坐席咸諠譁。簪珥或墮落，冠冕皆傾邪。酣飲終日夜，明燈繼朝霞。絕纓尚不尤，安能復顧他。留連彌信宿，此歡難可過。人生若浮寄，年時忽磋跎。促促朝露期，榮樂遽幾何。念此腸中悲，涕下自滂沱。但畏執法吏，禮防且切磋。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷六十八：雜曲歌辭八
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：南風吹山作平地，帝遣天吳移海水。王母桃花千遍紅，彭祖巫咸幾回死。青毛驄馬參差錢，嬌春楊柳含細煙【嬌春楊柳含緗煙】。箏人勸我金屈卮，神血未凝身問誰。不須浪飲丁督護【不須亂舞丁督護】，世上英雄本無主。買絲繡作平原君，有酒唯澆趙州土。漏催水咽玉蟾蜍，衛娘發薄不勝梳。看見秋眉換深綠【羞見秋眉換深綠】，二十男兒那刺促。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷六十九：雜曲歌辭九
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：車遙遙兮馬洋洋，追思君兮不可忘。君安遊兮西入秦，願將微影隨君身。君在陰兮影不見，君仰日月妾所願。
---
李賀·五遊 (三十三首之一)
詩題：五遊
篇目：三十三首之一
朝代：唐
作者：李賀
卷別：卷六十一：雜曲歌辭一
詩題解：《漢書》曰：「武帝太初元年，初置建章營騎，後更名羽林騎，屬光祿勳。又取從軍死事之子孫，養羽林官，教以五兵，號羽林孤兒。」顏師古曰：「羽林，宿衛之官，言其如羽之疾，如林之多。一說羽所以為主者羽翼也。」《後漢書‧百官志》曰：「羽林郎，掌宿衛侍從，常選漢陽、隴西、安定、北地、上郡、西河六郡良家補之。」《地理志》曰：「漢興，六郡良家子選給羽林」是也。又有《胡姬年十五》，亦出於此。
詩文：蛺蝶之遨遊東園，奈何卒逢三月養子燕，接我苜蓿間。持之，我入紫深宮中，行纏之，傅欂櫨間。雀來燕，燕子見銜哺來，搖頭鼓翼，何軒奴軒。
---
李賀·公莫舞歌 (雜舞二，二十五首之二十)
詩題：公莫舞歌
篇目：雜舞二，二十五首之二十
朝代：唐
作者：李賀
卷別：卷五十四：舞曲歌辭三
詩文：方花古礎排九楹【方花石礎排九楹】，刺豹淋血盛銀甖。華筵鼓吹無桐竹【軍筵鼓吹無桐竹】，長刀直立割鳴箏。橫楣粗錦生紅緯，日炙錦嫣王未醉。腰下三看寶玦光，項莊掉箾欄前起。材官小臣公莫舞，座上真人赤龍子。芒碭雲瑞抱天回，咸陽王氣清如水。鐵樞鐵楗重束關，大旗五丈撞雙鐶。漢王今日須秦印，絕臏刳腸臣不論。
---
李賀·十二月樂辭，十三首之一：正月 (一百五首之九十三)
詩題：十二月樂辭，十三首之一：正月
篇目：一百五首之九十三
朝代：唐
作者：李賀
卷別：卷八十二：近代曲辭四
詩文：上樓迎春新春歸【正月上樓迎春歸】，暗黃著柳宮漏遲。薄薄淡靄弄野姿，寒綠幽風生短絲。錦床曉臥玉肌冷，露臉未開對朝暝。官街柳帶不堪折，早晚菖蒲勝綰結。
---
李賀·十二月樂辭，十三首之七：七月 (一百五首之九十九)
詩題：十二月樂辭，十三首之七：七月
篇目：一百五首之九十九
朝代：唐
作者：李賀
卷別：卷八十二：近代曲辭四
詩文：星依雲渚泠，露滴盤中圓。好花生木末，衰蕙愁空園【衰蕙愁故園】。夜天如玉砌，池葉極青錢。僅厭舞衫薄，稍知花簟寒。曉風何拂拂，北斗光闌干。
---
李賀·十二月樂辭，十三首之三：三月 (一百五首之九十五)
詩題：十二月樂辭，十三首之三：三月
篇目：一百五首之九十五
朝代：唐
作者：李賀
卷別：卷八十二：近代曲辭四
詩文：東方風來滿眼春，花城柳暗愁幾人【花城柳禁愁殺人】。複宮深殿竹風起，新翠舞襟靜如水。光風轉蕙百餘里，暖霧驅雲撲天地。軍裝宮妓掃蛾淺，搖搖錦旗夾城暖。曲水飄香去不歸，梨花落盡成秋苑【梨花落盡成愁苑】。
---
李賀·十二月樂辭，十三首之九：九月 (一百五首之一百一)
詩題：十二月樂辭，十三首之九：九月
篇目：一百五首之一百一
朝代：唐
作者：李賀
卷別：卷八十二：近代曲辭四
詩文：離宮散螢天似水，竹黃池冷芙蓉死。月綴金鋪光脈脈，涼苑虛庭空淡白。霜花飛飛風草草，翠錦斕斑滿層道。雞人罷唱曉曨聰，鴉啼金井下疏桐。
---
李賀·十二月樂辭，十三首之二：二月 (一百五首之九十四)
詩題：十二月樂辭，十三首之二：二月
篇目：一百五首之九十四
朝代：唐
作者：李賀
卷別：卷八十二：近代曲辭四
詩文：二月飲酒采桑津，宜男草生蘭笑人。蒲如交劍風如薰【蒲如絞刀風如薰】，勞勞胡燕怨酣春。薇帳逗煙生綠塵【薇帳逗煙香綠昏】，金翅峨髻愁暮雲，沓颯起舞真珠裙。津頭送別唱流水，酒客背寒南山死。
---
李賀·十二月樂辭，十三首之五：五月 (一百五首之九十七)
詩題：十二月樂辭，十三首之五：五月
篇目：一百五首之九十七
朝代：唐
作者：李賀
卷別：卷八十二：近代曲辭四
詩文：雕玉押簾上【雕玉簾押上】，輕縠籠虛門。井汲鉛華水，扇織鴛鴦文。回雪舞涼殿，甘露洗空綠。羅袖從徊翔【羅綬從風翔】，香汗霑寶粟。
---
李賀·十二月樂辭，十三首之八：八月 (一百五首之一百)
詩題：十二月樂辭，十三首之八：八月
篇目：一百五首之一百
朝代：唐
作者：李賀
卷別：卷八十二：近代曲辭四
詩文：孀妾怨長夜【宮妾怨長夜】，獨客夢歸家。傍檐蟲緝絲【傍檐蟲織絲】，向壁燈垂花。檐外月光吐，簾中樹影斜。悠悠飛露姿，點綴池中荷。
---
李賀·十二月樂辭，十三首之六：六月 (一百五首之九十八)
詩題：十二月樂辭，十三首之六：六月
篇目：一百五首之九十八
朝代：唐
作者：李賀
卷別：卷八十二：近代曲辭四
詩文：裁生羅，伐湘竹，帔拂疏霜簟秋玉【拂疏霜簟秋玉】。炎炎紅鏡東方開，暈如車輪上徘徊，啾啾赤帝騎龍來。
---
李賀·十二月樂辭，十三首之十一：十一月 (一百五首之一百三)
詩題：十二月樂辭，十三首之十一：十一月
篇目：一百五首之一百三
朝代：唐
作者：李賀
卷別：卷八十二：近代曲辭四
詩文：宮城團回澟嚴光，白天碎碎墮瓊芳。撾鍾高飲千日酒，卻天凝寒作君壽。御溝泉合如環素【御溝冰合如環素】，火井溫水在何處。
---
李賀·十二月樂辭，十三首之十三：閏月 (一百五首之一百五)
詩題：十二月樂辭，十三首之十三：閏月
篇目：一百五首之一百五
朝代：唐
作者：李賀
卷別：卷八十二：近代曲辭四
詩文：帝重光，年重時，七十二候回環推。天官玉琯灰剩飛，今歲何長來歲遲。王母移桃獻天子，羲氏和氏迂龍轡。
---
李賀·十二月樂辭，十三首之十二：十二月 (一百五首之一百四)
詩題：十二月樂辭，十三首之十二：十二月
篇目：一百五首之一百四
朝代：唐
作者：李賀
卷別：卷八十二：近代曲辭四
詩文：日腳淡光紅灑灑，薄霜不銷桂枝下。依稀和氣解冬嚴，已就長日辭長夜。
---
李賀·十二月樂辭，十三首之十：十月 (一百五首之一百二)
詩題：十二月樂辭，十三首之十：十月
篇目：一百五首之一百二
朝代：唐
作者：李賀
卷別：卷八十二：近代曲辭四
詩文：玉壺銀箭稍難傾，釭花夜笑凝幽明。碎霜斜舞上羅幕，燭籠兩行照飛閣。珠帷怨臥不成眠，金鳳刺衣著體寒，長眉對月鬥彎環。
---
李賀·十二月樂辭，十三首之四：四月 (一百五首之九十六)
詩題：十二月樂辭，十三首之四：四月
篇目：一百五首之九十六
朝代：唐
作者：李賀
卷別：卷八十二：近代曲辭四
詩文：曉涼暮涼樹如蓋，千山濃綠生雲外。依微香雨青氛氳【依微香雨過青氛】，膩葉蟠花照曲門。金塘閒水搖碧漪，老景沉重無驚飛【老景沉帖無驚飛】，墮紅殘萼暗參差。
---
李賀·堂堂 (五十六首之四十)
詩題：堂堂
篇目：五十六首之四十
朝代：唐
作者：李賀
卷別：卷七十九：近代曲辭一
詩題解：《樂苑》曰：「《堂堂》，角調曲，唐高宗朝曲也。」《會要》曰：「調露中，太子既廢，李嗣真私謂人曰：『禍猶未已。主上不親庶務，事無巨細決於中宮。宗室雖眾，俱在散位，居中制外，其勢不敵，恐諸王籓翰，為中宮所蹂踐矣。隋已來樂府有《堂堂曲》，再言堂者，是唐再受命也。中宮僭擅，復歸子孫，則為再受命矣。近日閭里又有側堂堂、撓堂堂之謠，側者不正之辭，撓者不安之稱，將見患難之作不久矣。』後皆如其言。」按《堂堂》本陳後主所作，唐為法曲，故白居易詩云「法曲法曲歌堂堂」是也。
詩文：堂堂復堂堂，紅脫梅灰香【紅熟海梅香】。十年粉蠹生畫梁，飢蟲不食推碎黃。蕙花已老桃葉長，禁院懸簾隔御光。華清源中礐石湯，徘徊百鳳隨君王【徘徊白鳳隨君王】。
---
李賀·塘上行 (清調曲三，四十八首之四十四)
詩題：塘上行
篇目：清調曲三，四十八首之四十四
朝代：唐
作者：李賀
卷別：卷三十五：相和歌辭十
詩文：藕花涼露濕，花缺藕根澀。飛下雌鴛鴦，塘水聲溘溘。
---
李賀·塞下曲 (樂府雜題四，六十首之二十)
詩題：塞下曲
篇目：樂府雜題四，六十首之二十
朝代：唐
作者：李賀
卷別：卷九十三：新樂府辭四
詩文：胡角引北風，薊門白於水。天含青海道，城頭見千里。露下旗濛濛，寒金鳴夜刻。蕃甲鎖蛇鱗，馬嘶青塚白。秋靜是旄頭，沙遠席羈愁。帳北天應盡，河聲出塞流。
---
李賀·夜坐吟 (四十首之二十四)
詩題：夜坐吟
篇目：四十首之二十四
朝代：唐
作者：李賀
卷別：卷七十六：雜曲歌辭十六
詩題解：《夜坐吟》，鮑照所作也。其辭曰「冬夜沉沉夜坐吟」，言聽歌逐音，因音託意也。宗夬又有《遙夜吟》，則言永夜獨吟，憂思未歇，與此不同。
詩文：踏踏馬頭誰見過【踏踏馬蹄誰見過】，眼看北斗直天河。西風羅幕生翠波，鉛華笑妾顰青娥。為君起唱長相思【為君起舞長相思】，簾外嚴霜皆倒飛，明星爛爛東方陲。紅霞稍出東南涯，陸郎去矣乘斑騅。
---
李賀·大堤曲 (西曲歌中，八十首之六十一)
詩題：大堤曲
篇目：西曲歌中，八十首之六十一
朝代：唐
作者：李賀
卷別：卷四十八：清商曲辭五
詩文：妾家住橫塘，紅紗滿桂香。青雲教綰頭上髻，明月與作耳邊璫。蓮風起，江畔春。大堤上，留北人。郎食鯉魚尾，妾食猩猩唇。莫指襄陽道，綠浦歸帆少。今日菖蒲花，明朝楓樹老。
---
李賀·安樂宮 (瑟調曲三，四十首之三十四)
詩題：安樂宮
篇目：瑟調曲三，四十首之三十四
朝代：唐
作者：李賀
卷別：卷三十八：相和歌辭十三
詩文：深井桐烏起【漆井桐烏起】，尚復牽清水。未盥邵陵瓜，瓶中弄長翠。新城安樂宮，宮如鳳凰翅。歌迴蠟板鳴，左悺提壺使【左綰提壺伎】。綠繁悲水曲，茱萸別秋子。
---
李賀·將進酒 (漢鐃歌中，七十一首之二十五)
詩題：將進酒
篇目：漢鐃歌中，七十一首之二十五
朝代：唐
作者：李賀
卷別：卷十七：鼓吹曲辭二
詩文：琉璃鍾，琥珀濃，小槽酒滴真珠紅。烹龍炮鳳玉脂泣，羅屏繡幕圍香風。吹龍笛，擊鼉鼓，皓齒歌，細腰舞。況是青春日將暮，桃花亂落如紅雨。勸君終日酩酊醉，酒不到劉伶墳上土。
---
李賀·少年樂 (六十三首之十四)
詩題：少年樂
篇目：六十三首之十四
朝代：唐
作者：李賀
卷別：卷六十六：雜曲歌辭六
詩文：芳草落花如錦地，二十長遊醉鄉裏。紅纓不重白馬驕，垂柳金絲香拂水。吳娥未笑花不開，綠鬢聳墮蘭雲起。陸郎倚醉牽羅袂，奪得寶釵金翡翠。
---
李賀·巫山高 (漢鐃歌中，七十一首之二十)
詩題：巫山高
篇目：漢鐃歌中，七十一首之二十
朝代：唐
作者：李賀
卷別：卷十七：鼓吹曲辭二
詩文：碧叢叢，高插天【高齊天】，大江翻瀾神曳煙。楚魂尋夢風颸然【楚魂尋夢風颯然】，曉風飛雨生苔錢。瑤姬一去一千年，丁香筇竹啼老猿。古祠近月蟾桂寒，椒花墜紅濕雲間【椒花墜紅濕雲端】。
---
李賀·拂舞歌，八首之一：拂舞辭 (雜舞三，二十五首之七)
詩題：拂舞歌，八首之一：拂舞辭
篇目：雜舞三，二十五首之七
朝代：唐
作者：李賀
卷別：卷五十五：舞曲歌辭四
詩文：吳娥聲絕天，空雲閒徘徊。門外滿車馬，亦須生綠苔。樽有烏程酒，勸君千萬壽。全勝漢武錦樓上，曉望晴寒飲花露。東方日不破，天光無老時。丹成作蛇乘白霧，千年重化玉井龜。從蛇作龜二千載【玉井龜，二千載】，吳堤綠草年年在。背有八卦稱神仙，邪鱗頑甲滑腥涎。
---
李賀·摩多樓子 (六十九首之九)
詩題：摩多樓子
篇目：六十九首之九
朝代：唐
作者：李賀
卷別：卷七十八：雜曲歌辭十八
詩文：玉塞去金人，二萬四千里。風吹沙作雲，一時渡遼水。天白水如絹，甲絲雙串斷。行行莫苦辛，城月猶殘半。曉氣朔煙上，趢趗胡馬蹄。行人聽水別，隔隴長東西。
---
李賀·日出行 (相和曲下，五十三首之五十三)
詩題：日出行
篇目：相和曲下，五十三首之五十三
朝代：唐
作者：李賀
卷別：卷二十八：相和歌辭三
詩文：白日下崑崙，發光如舒絲。徒照葵藿心，不見遊子悲。折折黃河曲，日從中央轉。暘谷耳曾聞，若木眼不見【若木不可見】。奈何鑠石，胡為銷人。羿彎弓屬矢，那不中，足令久不得奔，詎教晨光夕昏？
---
李賀·春懷引 (樂府雜題六，四十一首之三十五)
詩題：春懷引
篇目：樂府雜題六，四十一首之三十五
朝代：唐
作者：李賀
卷別：卷九十五：新樂府辭六
詩文：芳蹊密影成花洞，柳結濃煙香帶重【柳結濃陰香帶重】。蟾蜍碾玉掛明弓，捍撥裝金打仙鳳。寶枕垂雲選春夢，鈿合碧寒龍腦凍【鈿合碧空龍腦凍】。阿侯繫錦覓周郎，憑仗東風好相送。
---
李賀·月漉漉篇 (樂府雜題六，四十一首之三十八)
詩題：月漉漉篇
篇目：樂府雜題六，四十一首之三十八
朝代：唐
作者：李賀
卷別：卷九十五：新樂府辭六
詩文：月漉漉，波咽玉。莎青桂花繁，芙蓉別江木。粉態裌羅寒，雁羽鋪煙濕。誰能看石帆，乘船鏡中入。秋白鮮紅死，水香蓮子齊。挽菱隔歌袖，綠刺罥銀泥。
---
李賀·李夫人歌 (歌辭二，四十七首之二十四)
詩題：李夫人歌
篇目：歌辭二，四十七首之二十四
朝代：唐
作者：李賀
卷別：卷八十四：雜歌謠辭二
詩題解：《漢書·外戚傳》曰：「孝武李夫人，本以倡進。初，武帝愛其兄延年。平陽主因言，延年有女弟，帝乃召見之，實妙麗善舞，由是得幸。夫人少而早卒，帝思今不已。方士齊人少翁言能致其神，乃夜張燈燭，設帷帳，陳酒肉。而令帝居他帳，遙望見好女如李夫人之貌，還幄坐而步。又不得就視，帝愈益相思悲感，為作詩，令樂府諸音家弦歌之。」
詩文：紫皇宮殿重重開，夫人飛入瓊瑤臺。綠香繡帳何時歇，青雲無光宮水咽。翩聯桂花墜秋月，孤鸞驚啼商絲發。紅壁闌珊懸佩璫，歌臺小妓遙相望。玉蟾滴水雞人唱，露華蘭葉參差光。
---
李賀·江南弄 (江南弄中，三十四首之二)
詩題：江南弄
篇目：江南弄中，三十四首之二
朝代：唐
作者：李賀
卷別：卷五十：清商曲辭七
詩文：江中綠霧起涼波，天上疊巘紅嵯峨。水風浦雲生老竹，渚暝蒲帆如一幅。鱸魚千頭酒百斛，酒中倒臥南山綠。吳歈越吟未終曲，江上團團帖寒玉。
---
李賀·江南曲 (相和曲上，三十六首之二十四)
詩題：江南曲
篇目：相和曲上，三十六首之二十四
朝代：唐
作者：李賀
卷別：卷二十六：相和歌辭一
詩文：汀洲白蘋草，柳惲乘馬歸。江頭摣樹香，岸上蝴蝶飛。酒杯箬葉露，玉軫蜀桐虛。朱樓通水陌，沙暖一雙魚。
---
李賀·河內詩：湖中曲 (樂府雜題六，四十一首之三十四)
詩題：河內詩：湖中曲
篇目：樂府雜題六，四十一首之三十四
朝代：唐
作者：李賀
卷別：卷九十五：新樂府辭六
詩文：長眉越沙採蘭若，桂葉水葓春漠漠【桂葉水葓秋漠漠】。橫船醉眠白晝閒，渡口梅風歌扇薄。燕釵玉股照青蕖，越王嬌郎小字書【越王嬌娘小字書】。蜀紙封中報雲鬢，晚漏壺中水淋盡【晚漏銅壺水淋盡】。
---
李賀·涼州 (五十六首之四十一)
詩題：涼州
篇目：五十六首之四十一
朝代：唐
作者：李賀
卷別：卷七十九：近代曲辭一
詩題解：《樂苑》曰：「《涼州》，宮調曲。開元中，西涼府都督郭知運進。」《樂府雜錄》曰：「《梁州曲》，本在正宮調中，有大遍小遍。至貞元初，康崑崙翻入琵琶玉宸宮調，初進曲在玉宸殿，故有此名。合諸樂即黃鍾宮調也。」張同《幽閒鼓吹》曰：「段和尚善琵琶，自制《西涼州》。後傳康崑崙，即《道調涼州》也，亦謂之《新涼州》云。」
詩文：歌第一：漢家宮裏柳如絲，上苑桃花連碧池。聖壽已傳千歲酒，天文更賞百僚詩。
---
李賀·淥水辭 (蔡氏五弄，二十三首之十三)
詩題：淥水辭
篇目：蔡氏五弄，二十三首之十三
朝代：唐
作者：李賀
卷別：卷五十九：琴曲歌詞三
詩文：今宵好風月，阿侯在何處。為有傾城色【為有傾城人】，翻成足愁苦。東湖採蓮葉，南湖拔蒲根【南湖折蒲茸】。未持寄小姑，且持感愁魂【且持感秋風】。
---
李賀·湘妃 (四十五首之九)
詩題：湘妃
篇目：四十五首之九
朝代：唐
作者：李賀
卷別：卷五十七：琴曲歌辭一
詩題解：《山海經》曰：「洞庭之山，帝之二女居之。」郭璞云：「天帝之女，處江為神，即《列仙傳》所謂江妃二女也。」劉向《列女傳》曰：「帝堯之二女，長曰娥皇，次曰女英，堯以妻舜于媯汭。舜既為天子，娥皇為后，女英為妃。舜死於蒼梧，二妃死於江湘之間，俗謂之湘君。」《湘中記》曰：「舜二妃死為湘水神，故曰湘妃。」韓愈《黃陵廟碑》曰：「秦博士對始皇帝云：湘君者，堯之二女舜妃者也。劉向鄭玄亦皆以二妃為湘君。而《離騷》《九歌》既有《湘君》，又有《湘夫人》，王逸以為湘君者，自其水神而謂，湘夫人乃二妃，璞與逸俱失也。堯之長女娥皇為舜正妃，故曰君，其二女女英自宜降曰夫人也。故《九歌》謂娥皇為君，女英為帝子，各以其盛者推言之也。禮有小君，明其正自得稱君也。」按《琴操》有《湘妃怨》，又有《湘夫人》曲。
詩文：筠竹千年老不死，長伴秦娥蓋湘水【長伴神娥蓋湘水】。蠻娘吟弄滿寒空，九山靜綠淚花紅。離鸞別鳳煙梧中，巫雲蜀雨遙相通。幽愁秋氣上青楓，涼夜波間吟古龍。
---
李賀·猛虎行 (平調曲二，四十五首之四十三)
詩題：猛虎行
篇目：平調曲二，四十五首之四十三
朝代：唐
作者：李賀
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：長戈莫舂，強弩莫抨，乳孫哺子，教得生獰。舉頭為城，掉尾為旌，東海黃公，愁見夜行。道逢騶虞，牛哀不平。何用尺刀，壁上雷鳴。泰山之下，婦人哭聲。官家有程，吏不敢聽。
---
李賀·白虎行 (樂府雜題六，四十一首之三十七)
詩題：白虎行
篇目：樂府雜題六，四十一首之三十七
朝代：唐
作者：李賀
卷別：卷九十五：新樂府辭六
詩文：火烏日暗崩騰雲，秦皇虎視蒼生群。燒書滅國無暇日，鑄劍佩玦唯將軍。玉壇設醮思沖天，一世二世當萬年。燒丹未得不死藥，挐舟海上尋神仙。鯨魚張鬣海波沸，耕人半作征人鬼。雄豪氣猛如焰煙，無人為決天河水。誰最苦兮誰最苦，報人義士深相許。漸離擊築荊卿歌，荊卿把酒燕丹語。劍如霜兮腸如鐵，出燕城兮望秦月。天授秦封祚未終，袞龍衣點荊卿血。朱旗卓地白蛇死，漢皇卻是真天子。
---
李賀·神仙曲 (三十三首之十一)
詩題：神仙曲
篇目：三十三首之十一
朝代：唐
作者：李賀
卷別：卷六十四：雜曲歌辭四
詩文：碧峰海面藏靈書，上帝揀作神仙居。晴時笑語聞空虛，鬥乘巨浪騎鯨魚。春羅剪字邀王母，共宴紅樓最深處。鶴羽衝風過海遲，不如卻使青龍去。猶疑王母不相許，垂露娃鬟更傳語。
---
李賀·神弦別曲 (清商曲辭四，四十一首之三十七)
詩題：神弦別曲
篇目：清商曲辭四，四十一首之三十七
朝代：唐
作者：李賀
卷別：卷四十七：清商曲辭四
詩文：巫山小女隔雲別【巫陽小女隔雲別】，松花春風山上發【春風松花山上發】。綠蓋獨穿香逕歸，白馬花竿前孑孑。蜀江風澹水如羅，墮蘭誰泛相經過。南山桂樹為君死，雲衫殘汙紅脂花。
---
李賀·神弦曲 (清商曲辭四，四十一首之三十六)
詩題：神弦曲
篇目：清商曲辭四，四十一首之三十六
朝代：唐
作者：李賀
卷別：卷四十七：清商曲辭四
詩文：西山日沒東山昏，旋風吹馬馬踏雲。畫弦素管聲淺繁，花裙綷䌨步秋塵。桂葉刷風桂墜子，青狸哭血寒狐死。古壁彩虯金帖尾，雨工騎入秋潭水【雨公夜騎入潭水】。百年老鴞成木魅，笑聲碧火巢中起。
---
李賀·箜篌引 (相和六引，十七首之一)
詩題：箜篌引
篇目：相和六引，十七首之一
朝代：唐
作者：李賀
卷別：卷二十六：相和歌辭一
詩題解：一曰《公無渡河》崔豹《古今注》曰：「《箜篌引》者，朝鮮津卒霍里子高妻麗玉所作也。子高晨起刺船，有一白首狂夫，被髮提壺，亂流而渡，其妻隨而止之，不及，遂墮河而死。於是援箜篌而歌曰：『公無渡河，公竟渡河，墮河而死，將奈公何！』聲甚悽愴，曲終亦投河而死。子高還，以語麗玉。麗玉傷之，乃引箜篌而寫其聲，聞者莫不墮淚飲泣。麗玉以其曲傳鄰女麗容，名曰《箜篌引》。又有《箜篌謠》，不詳所起，大略言結交當有終始，與此異也。」
詩文：公乎，公乎，提壺將焉如？屈平沉湘不足慕，徐衍入海誠為愚。公乎，公乎，床有菅席，盤有魚，北里有賢兄，東鄰有小姑。隴畝油油黍與葫，瓦甒濁醪蟻浮浮【瓦瓶濁酒醪蟻浮】，黍可食，醪可飲，公乎，公乎，其奈居。被髮奔流竟何如？賢兄小姑哭嗚嗚。
---
李賀·艾如張 (漢鐃歌上，二十二首之八)
詩題：艾如張
篇目：漢鐃歌上，二十二首之八
朝代：唐
作者：李賀
卷別：卷十六：鼓吹曲辭一
詩文：錦襜褕，繡襠襦。強強飲啄哺爾雛。隴東臥穟滿風雨，莫信籠媒隴西去。齊人織網如素空，張在野春平碧中。網絲漠漠無形影，誤爾觸之傷首紅。艾葉綠花誰翦刻，中藏禍機不可測。
---
李賀·莫愁曲 (西曲歌中，八十首之二十八)
詩題：莫愁曲
篇目：西曲歌中，八十首之二十八
朝代：唐
作者：李賀
卷別：卷四十八：清商曲辭五
詩文：草生龍坡下，鴉噪城堞頭。何人此城裏，城角栽石榴。青絲繫五馬，黃金絡雙牛。白魚駕蓮船，夜作十里遊。歸來無人識，暗上沈香樓。羅床倚瑤瑟，殘月傾簾鉤。今日槿花落，明朝梧樹秋。若負平生意，何名作莫愁。
---
李賀·蘇小小歌 (歌辭三，四十四首之三十九)
詩題：蘇小小歌
篇目：歌辭三，四十四首之三十九
朝代：唐
作者：李賀
卷別：卷八十五：雜歌謠辭三
詩題解：一曰《錢塘蘇小小歌》。《樂府廣題》曰：「蘇小小，錢塘名倡也，蓋南齊時人。西陵在錢塘江之西，歌云『西陵松柏下』是也。」
詩文：幽蘭露，如啼眼。無物結同心，煙花不堪翦。草如茵，松如蓋，風為裳，水為珮。油壁車，久相待。冷翠燭，勞光彩。西陵下，風吹雨。
---
李賀·蜀國弦 (四弦曲，三首之三)
詩題：蜀國弦
篇目：四弦曲，三首之三
朝代：唐
作者：李賀
卷別：卷三十：相和歌辭五
詩文：楓香晚華靜，錦水南山影。驚石墜猿哀，竹雲愁半嶺。涼月生秋浦，玉沙鱗鱗光。誰家紅淚客，不忍過瞿塘。
---
李賀·走馬引 (四十七首之三十四)
詩題：走馬引
篇目：四十七首之三十四
朝代：唐
作者：李賀
卷別：卷五十八：琴曲歌辭二
詩題解：一曰《天馬引》。崔豹《古今注》曰：「《走馬引》，樗里牧恭所作也。為父報怨，殺人而亡，匿於山之下。有天馬夜降，圍其室而鳴，覺聞其聲，以為追吏，奔而亡去。明旦視之，乃天馬跡也。因惕然大悟曰：『豈吾所處之將危乎？』遂荷糧而逃，入於沂澤中，援琴而鼓之，為天馬之聲，故曰《走馬引》也。」
詩文：我有辭鄉劍，玉鋒堪截雲。襄陽走馬客【長安走馬客】，意氣自生春。朝嫌劍光靜，暮嫌劍花冷。能持劍向人，不解持照身【解持照身影】。
---
李賀·鄴城童子謠 (謠辭一，三十三首之三十二)
詩題：鄴城童子謠
篇目：謠辭一，三十三首之三十二
朝代：唐
作者：李賀
卷別：卷八十七：雜歌謠辭五
詩文：鄴城中，暮塵起。將黑丸，斫文吏。棘為鞭，虎為馬。團團走，鄴城下。切玉劍，射日弓，獻何人，奉相公。扶轂來，閣右兒，香掃塗，相公歸。
---
李賀·銅雀妓 (平調曲二，四十五首之二十三)
詩題：銅雀妓
篇目：平調曲二，四十五首之二十三
朝代：唐
作者：李賀
卷別：卷三十一：相和歌辭六
詩文：佳人一壺酒，秋容滿千里。石馬臥新煙，憂來何所似。歌聲且潛弄，陵樹風自起。長裙壓高臺，淚眼看花机。
---
李賀·長歌續短歌 (平調曲二，四十五首之三十四)
詩題：長歌續短歌
篇目：平調曲二，四十五首之三十四
朝代：唐
作者：李賀
卷別：卷三十一：相和歌辭六
詩文：長歌破衣襟，短歌斷白髮。秦王不可見，旦夕成內熱。渴飲壺中酒，飢拔隴頭粟。淒淒四月闌，千里一時綠。夜峰何離離，明月落石底。徘徊沿石尋，照出高峰外。不得與之游，歌成鬢先改。
---
李賀·雁門太守行 (瑟調曲四，三十九首之十六)
詩題：雁門太守行
篇目：瑟調曲四，三十九首之十六
朝代：唐
作者：李賀
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《雁門太守行》歌古洛陽令一篇。』」《後漢書》曰：「王渙，字稚子，廣漢郪人也。父順，安定太守。渙少好俠，尚氣力，晚改節敦儒學，習書讀律，略通大義。後舉茂才，除溫令。討擊姦猾，境內清夷，商人露宿於道。其有放牛者，輒云，以屬稚子，終無侵犯。在溫三年，遷兗州刺史。繩正部郡，威風大行。後坐考妖言不實論，歲餘征拜侍御史。永元十五年，還為洛陽令。政平訟理，發擿姦伏，京師稱嘆，以為有神算。元興元年病卒。百姓咨嗟，男女老壯相與致奠醊，以千數。及喪西歸，經弘農，民庶皆設槃案於路，吏問其故，咸言平常持米到洛，為卒司所抄，恆亡其半。自王君在事，不見侵枉，故來報恩。其政化懷物如此。民思其德，為立祠安陽亭西。每食輒弦歌而薦之。永嘉二年，鄧太后詔嘉其節義，而以子石為郎中。延熹中，桓帝事黃老道，悉毀諸旁祀，唯存卓茂與渙祠焉。」《樂府解題》曰：「按古歌詞，歷述渙本末，與傳合。而曰《雁門太守行》，所未詳。若梁簡文帝『輕霜中夜下』，備言邊城征戰之思，皇甫規雁門之問，蓋據題為之也。」
詩文：黑雲壓城城欲摧，甲光向月金鱗開【甲光向日金鱗開】。角聲滿天秋色裏，塞上燕支凝夜紫。半卷紅旗臨易水，霜重鼓寒聲不起【霜重鼓聲寒不起】。報君黃金臺上意，提攜玉龍為君死。
---
李賀·難忘曲 (清調曲三，四十八首之三十八)
詩題：難忘曲
篇目：清調曲三，四十八首之三十八
朝代：唐
作者：李賀
卷別：卷三十五：相和歌辭十
詩文：夾道開洞門，弱楊低畫戟。簾影竹華起，簫聲吹日色。蜂語繞妝鏡，拂蛾學春碧。亂繫丁香梢，滿欄花向夕。
---
李賀·靜女春曙曲 (樂府雜題六，四十一首之三十六)
詩題：靜女春曙曲
篇目：樂府雜題六，四十一首之三十六
朝代：唐
作者：李賀
卷別：卷九十五：新樂府辭六
詩文：嫩蝶憐芳抱新蕊，泣露枝枝滴夭淚。粉窗香咽頹曉雲，錦堆花密藏春睡。戀屏孔雀搖金尾，鶯舌分明呼婢子。冰洞寒龍半匣水，一隻商鸞逐煙起。
---
李賀·黃頭郎 (樂府雜題六，四十一首之三十九)
詩題：黃頭郎
篇目：樂府雜題六，四十一首之三十九
朝代：唐
作者：李賀
卷別：卷九十五：新樂府辭六
詩題解：《漢書·佞幸傳》曰：「鄧通以櫂船為黃頭郎。文帝嘗夢欲上天，不能，有一黃頭郎推上天。覺而之漸臺，以夢陰求推者郎，得鄧通，夢中所見也。」顏師古曰：「櫂船，能持櫂行船也。土勝水，其色黃，故刺船之郎皆著黃帽，因號曰黃頭郎。黃帽，蓋染綃帛為之也。」
詩文：黃頭郎，撈攏去不歸。南浦芙蓉影，愁紅獨自垂。水弄湘娥珮，竹啼山露月。玉瑟調青門，石雲濕黃葛。沙上蘼蕪花，秋風已先發。好持掃羅薦，香出鴛鴦熱【香出鴛籠熱】。
---
李賢·黃臺瓜辭 (歌辭四，四十八首之四十五)
詩題：黃臺瓜辭
篇目：歌辭四，四十八首之四十五
朝代：唐
作者：李賢
卷別：卷八十六：雜歌謠辭四
詩題解：《唐書》曰：「高宗武后生四子，長曰孝敬皇帝弘，為太子監國，而仁明孝悌。武后方圖臨朝，乃殺孝敬，立雍王賢為太子。賢日懷憂惕，知必不保全，無由敢言，乃作《黃臺瓜辭》，命樂工歌之，冀武后聞之感悟。後終為武后所逐，死於黔中。」
詩文：種瓜黃臺下，瓜熟子離離。一摘使瓜好，再摘令瓜稀，三摘尚自可，摘絕抱蔓歸。
---
李逢吉·迎俎酌獻 (唐享惠昭太子廟樂章，六首之三)
詩題：迎俎酌獻
篇目：唐享惠昭太子廟樂章，六首之三
朝代：唐
作者：李逢吉
卷別：卷十二：郊廟歌辭十二
詩文：既潔酒醴，聿陳熟腥。肅將震念，昭格儲靈。展矣禮典，薰然德馨。愔愔管磬，亦具是聽。
---
李適·德中和樂舞辭 (雜舞四，四十八首之三十三)
詩題：德中和樂舞辭
篇目：雜舞四，四十八首之三十三
朝代：唐
作者：李適
卷別：卷五十六：舞曲歌辭五
詩題解：《唐會要》曰：「貞元十四年，德宗以中和節自製《中和舞》，舞中成八卦。」又敘其舞曰：「朕以中春之首，紀為令節，象中和之容，作《中和》之舞。」按此曲蓋因繼《天誕聖樂》而作也。
詩文：芳歲肇佳節，物華當仲春。乾坤既昭泰，煙景含氤氳。德淺荷玄貺，樂成思治人。前庭列鐘鼓，廣殿延群臣。八卦隨舞意，五音轉曲新。顧非《咸池》奏，庶協南風薰。式宴禮所重，浹歡情必均。同和諒在茲，萬國希可親。
---
李錡·金縷衣 (一百五首之三十七)
詩題：金縷衣
篇目：一百五首之三十七
朝代：唐
作者：李錡
卷別：卷八十二：近代曲辭四
詩文：勸君莫惜金縷衣，勸君惜取少年時。花開堪折直須折，莫待無花空折枝。
---
李鏡遠·蛺蝶行 (三十四首之二)
詩題：蛺蝶行
篇目：三十四首之二
朝代：南朝梁
作者：李鏡遠
卷別：卷六十一：雜曲歌辭一
詩文：青春已布澤，微蟲應節歡。朝出南園裏，暮依華葉端。菱舟追或易，風池渡更難。群飛終不遠，還向玉階蘭。
---
李頎·從軍行 (平調曲四，五十八首之六)
詩題：從軍行
篇目：平調曲四，五十八首之六
朝代：唐
作者：李頎
卷別：卷三十三：相和歌辭八
詩文：白日登山望烽火，黃昏飲馬傍交河。行人刁斗風砂暗，公主瑟琶幽怨多。野營萬里無城郭，雨雪紛紛連大漠。胡雁哀鳴夜夜飛，胡兒眼淚雙雙落。聞道玉門猶被遮，應將性命逐輕車。年年戰骨埋荒外，空見蒲萄入漢家。
---
李頎·湘夫人 (四十五首之十六)
詩題：湘夫人
篇目：四十五首之十六
朝代：唐
作者：李頎
卷別：卷五十七：琴曲歌辭一
詩文：九嶷日已暮，三湘雲復愁。窅靄羅袂色，潺湲江水流。佳期來北渚，捐玦在芳洲。
---
李頎·緩歌行 (三十三首之三十三)
詩題：緩歌行
篇目：三十三首之三十三
朝代：唐
作者：李頎
卷別：卷六十五：雜曲歌辭五
詩文：小來託身攀貴遊，傾財破產無所憂。暮擬經過石渠署，朝將出入銅龍樓。結交杜陵輕薄子，謂言可生復可死。一沉一浮會有時，棄我翻然如脫屣。男兒立身須自強，十五閉戶潁水陽。業就功成見明主，擊鐘鼎食坐華堂。二八蛾眉梳墮馬，美酒清歌曲房下。文昌宮中賜錦衣，長安陌上退朝歸。五侯賓從莫敢視，三省官僚揖者稀。早知今日讀書是，悔作從來任俠非。
---
李頎·行路難 (四十二首之七)
詩題：行路難
篇目：四十二首之七
朝代：唐
作者：李頎
卷別：卷七十一：雜曲歌辭十一
詩文：漢家名臣楊德祖，四代五公享茅土。父兄子弟綰銀黃，躍馬鳴珂朝建章。火浣單衣繡方領，茱萸錦帶玉盤囊。賓客填街復滿座，片言出口生輝光。世人逐勢爭奔走，瀝膽隳肝唯恐後。當時一顧生青雲，自謂生死長隨君。一朝謝病還鄉里，窮巷蒼茫絕知己。秋風落葉閉重門，昨日論交竟誰是。薄俗嗟嗟難重陳，深山麋鹿下為鄰。魯連所以蹈滄海，古往今來稱達人。
---
李頎·襄陽童兒歌 (歌辭三，四十四首之三十二)
詩題：襄陽童兒歌
篇目：歌辭三，四十四首之三十二
朝代：唐
作者：李頎
卷別：卷八十五：雜歌謠辭三
詩題解：《晉書》曰：「山簡，永嘉中鎮襄陽。時四方寇亂，朝野危懼。簡優游卒歲，唯酒是耽。諸習氏荊土豪族，有佳園池。簡每出嬉遊，多之池上，置酒輒醉，名之曰高陽池。於是童兒皆歌之。有葛強者，簡之愛將，家於并州，故歌云『舉鞭向葛強：何如并州兒？』」
詩文：山公出何許，往至高陽池。日夕倒載歸，酩酊無所知。時時能騎馬，倒著白接䍦。舉鞭向葛強：何如并州兒？
---
李頎·鄭櫻桃歌 (歌辭三，四十四首之三十一)
詩題：鄭櫻桃歌
篇目：歌辭三，四十四首之三十一
朝代：唐
作者：李頎
卷別：卷八十五：雜歌謠辭三
詩題解：《晉書·載記》曰：「石季龍，勒之從子也，性殘忍。勒為聘將軍郭榮之妹為妻，季龍寵惑優僮鄭櫻桃而殺郭氏，更納清河崔氏，櫻桃又譖而殺之。」櫻桃美麗，擅寵宮掖，樂府由是有《鄭櫻桃歌》。
詩文：石季龍，僭天祿，擅雄豪，美人姓鄭名櫻桃。櫻桃美顏香且澤，娥娥侍寢專宮掖，後庭卷衣三萬人，翠眉清鏡不得親。官軍女騎一千疋，繁花照耀漳河春。織成花映紅綸巾，紅旗掣曳鹵簿新。鳴鼙走馬接飛鳥，銅釱瑟瑟隨去塵。鳳陽重門如意館，百尺金梯倚銀漢。自言富貴不可量，女為公主男為王。赤花雙簟珊瑚床，盤龍斗帳琥珀光。淫昏偽位神所惡，滅石者陵終不誤。鄴城蒼蒼白露微，世事翻覆黃雲飛。
---
杜審言·大酺樂，二首之一 (七十四首之六十一)
詩題：大酺樂，二首之一
篇目：七十四首之六十一
朝代：唐
作者：杜審言
卷別：卷八十：近代曲辭二
詩題解：《樂苑》曰：「《大酺樂》，商調曲，唐張文收造。」
詩文：聖后乘乾日，皇明御曆辰。紫宮初啟坐，蒼璧正臨春。雷雨垂膏澤，金錢賜下人。詔酺歡賞遍，交泰睹惟新。
---
杜審言·大酺樂，二首之二 (七十四首之六十二)
詩題：大酺樂，二首之二
篇目：七十四首之六十二
朝代：唐
作者：杜審言
卷別：卷八十：近代曲辭二
詩題解：《樂苑》曰：「《大酺樂》，商調曲，唐張文收造。」
詩文：毗陵震澤九州通，士女歡娛萬國同。伐鼓撞鐘驚海上，新妝袨服照江東。梅花落處疑殘雪，柳葉開時任好風。大德不官逢道泰，天長地久屬年豐。
---
杜審言·妾薄命 (三十三首二十二)
詩題：妾薄命
篇目：三十三首二十二
朝代：唐
作者：杜審言
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：草綠長門閉，苔青永巷幽。寵移新愛奪，泣下故情留。啼鳥驚殘夢，飛花攪獨愁。自憐春色罷，團扇復迎秋。
---
杜易簡·湘川新曲，二首之一 (樂府雜題一，四十三首之四)
詩題：湘川新曲，二首之一
篇目：樂府雜題一，四十三首之四
朝代：唐
作者：杜易簡
卷別：卷九十：新樂府辭一
詩文：昭潭深無底，橘州淺而浮。本欲凌波去，翻為目成留。願君稍弭楫，無令賤妾羞。
---
杜易簡·湘川新曲，二首之二 (樂府雜題一，四十三首之五)
詩題：湘川新曲，二首之二
篇目：樂府雜題一，四十三首之五
朝代：唐
作者：杜易簡
卷別：卷九十：新樂府辭一
詩文：二八相招攜，採菱渡前溪。弱腕隨橈起，纖腰向舸低。自解看花笑，憎聞染竹啼。
---
杜牧·別鶴 (四十七首之三十二)
詩題：別鶴
篇目：四十七首之三十二
朝代：唐
作者：杜牧
卷別：卷五十八：琴曲歌辭二
詩文：分飛共所從，六翮勢摧風。聲斷碧雲外，影孤明月中。青田歸路遠，月桂舊巢空。矯翼知何處，天涯不可窮。
---
杜牧·少年行，二首之一 (六十三首之三十四)
詩題：少年行，二首之一
篇目：六十三首之三十四
朝代：唐
作者：杜牧
卷別：卷六十六：雜曲歌辭六
詩文：官為駿馬監，職帥羽林兒。兩綬藏不見，落花何處期。獵敲白玉鐙，怒袖紫金鎚。田、竇長留醉，蘇、辛曲護歧。豪持出塞節，笑別遠山眉。捷報雲臺賀，公卿拜夀卮。
---
杜牧·少年行，二首之二 (六十三首之三十五)
詩題：少年行，二首之二
篇目：六十三首之三十五
朝代：唐
作者：杜牧
卷別：卷六十六：雜曲歌辭六
詩文：連環羈玉聲光碎，綠錦蔽泥虬卷高。春風細雨走馬去，珠落璀璀白𦋺袍。
---
杜甫·兵車行 (樂府雜題二，五十首之三十二)
詩題：兵車行
篇目：樂府雜題二，五十首之三十二
朝代：唐
作者：杜甫
卷別：卷九十一：新樂府辭二
詩文：車轔轔，馬蕭蕭，行人弓箭各在腰。爹娘妻子走相送，塵埃不見咸陽橋。牽衣頓足攔道哭，哭聲直上干雲霄。道傍過者問行人，行人但云點行頻。或從十五北防河，便至四十西營田。去時里正與裹頭，歸來頭白還戍邊。邊亭流血成海水，武皇開邊意未已。君不聞漢家山東二百州，千村萬落生荊杞。縱有健婦把鋤犁，禾生隴畝無東西。況復秦兵耐苦戰，被驅不異犬與雞。長者雖有問，役夫敢申恨【役夫心益憤】。且如今年冬【如今縱得休】，未休關西卒【還為隴西卒】。縣官急索租，租稅從何出。信知生男惡，反是生女好。生女猶是嫁比鄰，生男埋沒隨百草。君不見青海頭，古來白骨無人收。新鬼煩冤舊鬼哭，天陰雨濕聲啾啾。
---
杜甫·前出塞，九首之一 (漢橫吹曲二，五十九首之一)
詩題：前出塞，九首之一
篇目：漢橫吹曲二，五十九首之一
朝代：唐
作者：杜甫
卷別：卷二十二：橫吹曲辭二
詩文：戚戚去故里，悠悠赴交河。公家有程期，亡命嬰禍羅。君已富土境，開邊一何多。棄絕父母恩，吞聲行負戈。
---
杜甫·前出塞，九首之七 (漢橫吹曲二，五十九首之七)
詩題：前出塞，九首之七
篇目：漢橫吹曲二，五十九首之七
朝代：唐
作者：杜甫
卷別：卷二十二：橫吹曲辭二
詩文：驅馬天雨雪，軍行入高山。逕危抱寒石，指落曾冰間。已去漢月遠，何時築城還。浮雲暮南征，可望不可攀。
---
杜甫·前出塞，九首之三 (漢橫吹曲二，五十九首之三)
詩題：前出塞，九首之三
篇目：漢橫吹曲二，五十九首之三
朝代：唐
作者：杜甫
卷別：卷二十二：橫吹曲辭二
詩文：磨刀嗚咽水，水赤刃傷手。欲輕腸斷聲，心緒亂已久。丈夫誓許國，憤惋復何有。功名圖麒麟，戰骨當速朽。
---
杜甫·前出塞，九首之九 (漢橫吹曲二，五十九首之九)
詩題：前出塞，九首之九
篇目：漢橫吹曲二，五十九首之九
朝代：唐
作者：杜甫
卷別：卷二十二：橫吹曲辭二
詩文：從軍十年餘，能無分寸功？眾人貴苟得，欲語羞雷同。中原有鬥爭，況在狄與戎。丈夫四方志，安可辭固窮。
---
杜甫·前出塞，九首之二 (漢橫吹曲二，五十九首之二)
詩題：前出塞，九首之二
篇目：漢橫吹曲二，五十九首之二
朝代：唐
作者：杜甫
卷別：卷二十二：橫吹曲辭二
詩文：出門日已遠，不受徒旅欺。骨肉恩豈斷，男兒死無時。走馬脫轡頭，手中挑青絲。捷下萬仞崗，俯身試搴旗。
---
杜甫·前出塞，九首之五 (漢橫吹曲二，五十九首之五)
詩題：前出塞，九首之五
篇目：漢橫吹曲二，五十九首之五
朝代：唐
作者：杜甫
卷別：卷二十二：橫吹曲辭二
詩文：迢迢萬餘里，領我赴三軍。軍中異苦樂，主將寧盡聞。隔河見胡騎，倏忽數百群。我始為奴僕，幾時樹功勳？
---
杜甫·前出塞，九首之八 (漢橫吹曲二，五十九首之八)
詩題：前出塞，九首之八
篇目：漢橫吹曲二，五十九首之八
朝代：唐
作者：杜甫
卷別：卷二十二：橫吹曲辭二
詩文：單于寇我壘，百里風塵昏。雄劍四五動，彼軍為我奔。虜其名王歸，繫頸授轅門。潛身備行列，一勝何足論。
---
杜甫·前出塞，九首之六 (漢橫吹曲二，五十九首之六)
詩題：前出塞，九首之六
篇目：漢橫吹曲二，五十九首之六
朝代：唐
作者：杜甫
卷別：卷二十二：橫吹曲辭二
詩文：挽弓當挽強，用箭當用長。射人先射馬，擒寇先擒王。殺人亦有限，列國自有疆。苟能制侵陵，豈在多殺傷。
---
杜甫·前出塞，九首之四 (漢橫吹曲二，五十九首之四)
詩題：前出塞，九首之四
篇目：漢橫吹曲二，五十九首之四
朝代：唐
作者：杜甫
卷別：卷二十二：橫吹曲辭二
詩文：送徒既有長，遠戍亦有身。生死向前去，不勞吏怒嗔。路逢相識人，附書與六親。哀哉兩決絕，不復同苦辛。
---
杜甫·前苦寒行，二首之一 (清調曲一，十四首之六)
詩題：前苦寒行，二首之一
篇目：清調曲一，十四首之六
朝代：唐
作者：杜甫
卷別：卷三十三：相和歌辭八
詩文：漢時長安雪一丈，牛馬毛寒縮如蝟。楚江巫峽冰入懷，虎豹哀號又堪記。秦城老翁荊揚客，慣習炎蒸歲絺綌。玄冥祝融氣或交，手持白羽未敢釋。
---
杜甫·前苦寒行，二首之二 (清調曲一，十四首之七)
詩題：前苦寒行，二首之二
篇目：清調曲一，十四首之七
朝代：唐
作者：杜甫
卷別：卷三十三：相和歌辭八
詩文：去年白帝雪在山，今年白帝雪在地。凍埋蛟龍南浦縮，寒刮肌膚北風利。楚人四時皆麻衣，楚天萬里無晶輝。三足之烏足恐斷，羲和送將安所歸。
---
杜甫·哀江頭 (樂府雜題二，五十首之三十)
詩題：哀江頭
篇目：樂府雜題二，五十首之三十
朝代：唐
作者：杜甫
卷別：卷九十一：新樂府辭二
詩文：少陵野老吞聲哭，春日潛行曲江曲。江頭宮殿鎖千門，細柳新蒲為誰綠。憶昔霓旌下南苑，苑中萬物生顏色。昭陽殿裏第一人，同輦隨君侍君側。輦前才人帶弓箭，白馬嚼齧黃金勒。翻身向天仰射雲，一箭正墜雙飛翼。明眸皓齒今何在，血汙游魂歸不得。清渭東流劍閣深，去住彼此無消息。人生有情淚霑臆，江水江花豈終極。黃昏胡騎塵滿城，欲往城南望城北【欲往城南望南北】。
---
杜甫·哀王孫 (樂府雜題二，五十首之三十一)
詩題：哀王孫
篇目：樂府雜題二，五十首之三十一
朝代：唐
作者：杜甫
卷別：卷九十一：新樂府辭二
詩文：長安城頭頭白烏，夜飛延秋門上呼。又向人家啄大屋，屋底達官走避胡。金鞭斷折九馬死，骨肉不待同馳驅。腰下寶玦青珊瑚，可憐王孫泣路隅。問之不肯道姓名，但道困苦乞為奴。已經百日竄荊棘，身上無有完肌膚。高帝子孫盡高準，龍種自與常人殊。豺狼在邑龍在野，王孫善保千金軀。不敢長語臨交衢，且為王孫立斯須。昨夜東風吹血腥，東來橐駝滿舊都。朔方健兒好身手，昔何勇銳今何愚。竊聞天子已傳位，聖德北服南單于。花門剺面請雪恥，慎勿出口他人狙。哀哉王孫慎勿疏，五陵佳氣無時無。
---
杜甫·大麥行 (謠辭二，四十四首之十五)
詩題：大麥行
篇目：謠辭二，四十四首之十五
朝代：唐
作者：杜甫
卷別：卷八十八：雜歌謠辭六
詩文：大麥乾枯小麥黃，婦女行泣夫走藏。東至集壁西梁洋，問誰腰鐮胡與羌。豈無蜀兵三千人，部領辛苦江山長。安得如鳥有羽翅，託身白雲還故鄉。
---
杜甫·少年行，三首之一 (六十三首之三十六)
詩題：少年行，三首之一
篇目：六十三首之三十六
朝代：唐
作者：杜甫
卷別：卷六十六：雜曲歌辭六
詩文：莫笑田家老瓦盆，自從盛酒長兒孫。傾銀注瓦驚人眼，共醉終同臥竹根。
---
杜甫·少年行，三首之三 (六十三首之三十八)
詩題：少年行，三首之三
篇目：六十三首之三十八
朝代：唐
作者：杜甫
卷別：卷六十六：雜曲歌辭六
詩文：馬上誰家白面郎【馬上誰家薄媚郎】，臨階下馬坐人床。不通姓字粗豪甚，指點銀瓶索酒嘗。
---
杜甫·少年行，三首之二 (六十三首之三十七)
詩題：少年行，三首之二
篇目：六十三首之三十七
朝代：唐
作者：杜甫
卷別：卷六十六：雜曲歌辭六
詩文：巢燕養雛渾去盡，紅花結子已無多。黃衫年少來宜數，不見堂前東逝波。
---
杜甫·後出塞，五首之一 (漢橫吹曲二，五十九首之十)
詩題：後出塞，五首之一
篇目：漢橫吹曲二，五十九首之十
朝代：唐
作者：杜甫
卷別：卷二十二：橫吹曲辭二
詩文：男兒生世間，及壯當封侯。戰伐有功業，焉能守舊丘。召募赴薊門，軍動不可留。千金買馬鞭【千金買馬鞍】，百金裝刀頭。閭里送我行，親戚擁道周。班白居上列，酒酣進庶羞。少年別有贈，含笑看吳鉤。
---
杜甫·後出塞，五首之三 (漢橫吹曲二，五十九首之十二)
詩題：後出塞，五首之三
篇目：漢橫吹曲二，五十九首之十二
朝代：唐
作者：杜甫
卷別：卷二十二：橫吹曲辭二
詩文：古人重守邊，今人重高勳。豈知英雄主，出師亙長雲。六合已一家，四夷且孤軍。遂使貔虎士，奮身勇所聞。拔劍擊大荒，日收胡馬群。誓開玄冥北，持以奉吾君。
---
杜甫·後出塞，五首之二 (漢橫吹曲二，五十九首之十一)
詩題：後出塞，五首之二
篇目：漢橫吹曲二，五十九首之十一
朝代：唐
作者：杜甫
卷別：卷二十二：橫吹曲辭二
詩文：朝進東門營，暮上河陽橋。落日照大旗，馬鳴風蕭蕭。平沙列萬幕，部伍各見招。中天懸明月，令嚴夜寂寥。悲笳數聲動，壯士慘不驕。借問大將誰，恐是霍嫖姚。
---
杜甫·後出塞，五首之五 (漢橫吹曲二，五十九首之十四)
詩題：後出塞，五首之五
篇目：漢橫吹曲二，五十九首之十四
朝代：唐
作者：杜甫
卷別：卷二十二：橫吹曲辭二
詩文：我本良家子，出師亦多門。將驕益愁思，身貴不足論。躍馬二十年，恐辜明主恩。坐見幽州騎，長驅河、洛昏。中夜間道歸，故里但空村。惡名幸脫免，窮老無兒孫。
---
杜甫·後出塞，五首之四 (漢橫吹曲二，五十九首之十三)
詩題：後出塞，五首之四
篇目：漢橫吹曲二，五十九首之十三
朝代：唐
作者：杜甫
卷別：卷二十二：橫吹曲辭二
詩文：獻凱日繼踵，兩蕃靜無虞。漁陽豪俠地，擊鼓吹笙竽。雲帆轉遼海，粳稻來東吳。越羅與楚練，照耀輿臺軀。主將位益崇，氣驕陵上都。邊人不敢議，議者死路衢。
---
杜甫·後苦寒行，二首之一 (清調曲一，十四首之八)
詩題：後苦寒行，二首之一
篇目：清調曲一，十四首之八
朝代：唐
作者：杜甫
卷別：卷三十三：相和歌辭八
詩文：南紀巫廬瘴不絕，太古已來無尺雪。蠻夷長老怨苦寒，崑崙天關凍應折。玄猿口噤不能嘯，白鵠翅垂眼流血。安得春泥補地裂？
---
杜甫·後苦寒行，二首之二 (清調曲一，十四首之九)
詩題：後苦寒行，二首之二
篇目：清調曲一，十四首之九
朝代：唐
作者：杜甫
卷別：卷三十三：相和歌辭八
詩文：晚來江門失大木，猛風中夜吹白屋。天兵斷斬青海戎【天兵斷斬青梅戎】，殺氣南行動坤軸。不爾苦寒何太酷，巴東之峽生凌澌。彼蒼迴斡人得知。
---
杜甫·悲陳陶 (樂府雜題二，五十首之二十八)
詩題：悲陳陶
篇目：樂府雜題二，五十首之二十八
朝代：唐
作者：杜甫
卷別：卷九十一：新樂府辭二
詩文：孟冬十郡良家子，血作陳陶澤中水。野曠天清無戰聲，四萬義軍同日死。群胡歸來血洗箭，仍唱胡歌飲都市。都人回面向北啼，日夜更望官軍至。
---
杜甫·悲青坂 (樂府雜題二，五十首之二十九)
詩題：悲青坂
篇目：樂府雜題二，五十首之二十九
朝代：唐
作者：杜甫
卷別：卷九十一：新樂府辭二
詩文：我軍青坂在東門，天寒飲馬太白窟。黃頭奚兒日向西，數騎彎弓敢馳突。山雪河冰野蕭飋，青是烽煙白人骨。焉得附書與我軍，忍待明年莫倉卒。
---
杜甫·麗人行 (三十三首之五)
詩題：麗人行
篇目：三十三首之五
朝代：唐
作者：杜甫
卷別：卷六十八：雜曲歌辭八
詩文：三月三日天氣新，長安水邊多麗人。態濃意遠淑且真，肌理細膩骨肉勻。繡羅衣裳照暮春【畫羅衣裳照暮春】，蹙金孔雀銀麒麟。頭上何所有，翠微㔩葉垂鬢唇【翠為匌葉垂鬢唇】。背後何所見，珠壓腰衱穩稱身。就中雲幕椒房親，賜名大國虢與秦。紫駝之峰出翠釜【紫駝之珍出翠釜】，水精之盤行素鱗。犀箸厭飫久未下，鸞刀縷切空紛綸。黃門飛鞚不動塵，御廚絲絡送八珍【御廚駱驛送八珍】。簫鼓哀吟感鬼神【簫管哀吟感鬼神】，賓從雜遝實要津。後來鞍馬何逡巡，當軒下馬入錦茵【當道下馬入錦茵】。楊花雪落覆白蘋，青鳥飛去銜紅巾。灸手可熱勢絕倫【灸手可熱世絕倫】，慎莫近前丞相嗔【慎莫向前丞相嗔】。
---
杜羔·登歌 (唐享惠昭太子廟樂章，六首之二)
詩題：登歌
篇目：唐享惠昭太子廟樂章，六首之二
朝代：唐
作者：杜羔
卷別：卷十二：郊廟歌辭十二
詩文：因心克孝，位震遺芬。賓天道茂，軫懷氣分。發祗乃祀，咳嘆如聞。二歌斯升，以詠德薰。
---
杜荀鶴·塞上，二首之一 (樂府雜題三，五十七首之四十)
詩題：塞上，二首之一
篇目：樂府雜題三，五十七首之四十
朝代：唐
作者：杜荀鶴
卷別：卷九十二：新樂府辭三
詩文：旌旗獵獵漢將軍，間出巡遊帝命新。沙塞旋收饒帳幕，犬戎時殺少煙塵。冰河夜渡偷來馬，雪嶺朝飛獵去人。獨作書生疑不穩，軟弓輕劍也隨身。
---
杜荀鶴·塞上，二首之二 (樂府雜題三，五十七首之四十一)
詩題：塞上，二首之二
篇目：樂府雜題三，五十七首之四十一
朝代：唐
作者：杜荀鶴
卷別：卷九十二：新樂府辭三
詩文：草白河冰合，蕃戎出掠頻。戍樓三號火，探騎一條塵。戰士風霜老，將軍雨露新。封侯不由此，何以慰征人。
---
杜頠·從軍行 (平調曲四，五十八首之二十六)
詩題：從軍行
篇目：平調曲四，五十八首之二十六
朝代：唐
作者：杜頠
卷別：卷三十三：相和歌辭八
詩文：秋草馬蹄輕，角弓持弦急。去為龍城侯，正值胡兵襲。軍氣橫大荒，戰酣日將入。長風金鼓動，白霧鐵衣濕。四起愁邊聲，南轅時佇立。斷蓬孤自轉，寒雁飛相及。萬里雲沙漲，路平冰霰澀。夜聞漢使歸，獨向刀環泣。
---
東平王蒼·後漢武德舞歌詩 (雅舞，二十五首之一)
詩題：後漢武德舞歌詩
篇目：雅舞，二十五首之一
朝代：南朝宋
作者：東平王蒼
卷別：卷五十二：舞曲歌辭一
詩題解：一曰世祖廟登歌。《宋書·樂志》曰：「周存六代之樂，至秦唯餘《韶》《武》而已。始皇二十六年，改周《大武舞》曰《五行》。漢高祖四年，造《武德舞》，舞人悉執干戚，以象天下樂己行武以除亂也。六年，改舜《韶舞》曰《文始》，以示不相襲也。文帝又造《四時舞》，以明天下之安和，蓋樂先王之樂者，明有法也，樂己所自作者，明有制也。孝景采《武德舞》作《昭德舞》，薦之太宗之廟。孝宣採《昭德舞》為《盛德舞》，薦之世宗之廟。」《漢書·禮樂志》曰：「高廟奏《武德》《文始》《五行》之舞，孝文廟奏《昭德》《文始》《四時》《五行》之舞，孝武廟奏《盛德》《文始》《四時》《五行》之舞，諸帝廟皆常奏《文始》《四時》《五行》舞，大抵皆因秦舊事焉。」《東觀漢記》曰：「明帝永平三年八月，公卿奏世祖廟舞名。東平王蒼議，以為漢制，宗廟各奏其樂，不皆相襲，以明功德。光武皇帝撥亂中興，武力盛大，廟樂舞宜曰《大武》之舞，其《文始》《五行》之舞如故，勿進《武德舞》。詔曰：如驃騎將軍議，進《武德》之舞如故。」
詩文：於穆世廟，肅雍顯清。俊乂翼翼，秉文之成。越序上帝，駿奔來寧。建立三雍，封禪泰山。章明圖讖，放唐之文。休矣惟德，罔射協同。本支百世，永保厥功。
---
東方虯·王昭君，三首之一 (吟嘆曲，五十九首之十六)
詩題：王昭君，三首之一
篇目：吟嘆曲，五十九首之十六
朝代：唐
作者：東方虯
卷別：卷二十九：相和歌辭四
詩文：漢道初全盛，朝廷足武臣。何須薄命妾，辛苦遠和親。
---
東方虯·王昭君，三首之三 (吟嘆曲，五十九首之十八)
詩題：王昭君，三首之三
篇目：吟嘆曲，五十九首之十八
朝代：唐
作者：東方虯
卷別：卷二十九：相和歌辭四
詩文：胡地無花草，春來不似春。自然衣帶緩，非是為腰身。
---
東方虯·王昭君，三首之二 (吟嘆曲，五十九首之十七)
詩題：王昭君，三首之二
篇目：吟嘆曲，五十九首之十七
朝代：唐
作者：東方虯
卷別：卷二十九：相和歌辭四
詩文：掩涕辭丹鳳，銜悲向白龍。單于浪驚喜，無復舊時容。
---
柯宗·宮怨，二首之一 (楚調曲下，四十一首之三十四)
詩題：宮怨，二首之一
篇目：楚調曲下，四十一首之三十四
朝代：唐
作者：柯宗
卷別：卷四十三：相和歌辭十八
詩文：塵滿金爐不炷香。□□黃昏獨自立重廊。笙歌何處承恩寵，一一隨風入上陽。
---
柯宗·宮怨，二首之二 (楚調曲下，四十一首之三十五)
詩題：宮怨，二首之二
篇目：楚調曲下，四十一首之三十五
朝代：唐
作者：柯宗
卷別：卷四十三：相和歌辭十八
詩文：長門槐柳半蕭疏，玉輦沈思恨有餘。紅淚旋銷傾國態，黃金誰為達相如。
---
柳宗元·吐谷渾 (唐鼓吹鐃歌，十二首之十)
詩題：吐谷渾
篇目：唐鼓吹鐃歌，十二首之十
朝代：唐
作者：柳宗元
卷別：卷二十：鼓吹曲辭五
詩題解：《吐谷渾》，言李靖滅吐谷渾於西海上也。第十。
詩文：吐谷渾盛強，背四海以夸。歲侵擾我疆，退匿險且遐。帝謂神武師，往征靖皇家。烈烈旆其旗，熊虎雜龍蛇。王旅千萬人，銜枚默無譁。束刃踰山徼，張翼縱漠沙。一舉刈羶腥，尸骸積如麻。除惡務本根，況敢遺萌芽。洋洋西海水，威命窮天涯。系虜來王都，犒樂窮休嘉。登高望還師，竟野如春華。行者靡不歸，親戚歡要遮。凱旋獻清廟，萬國思無邪。
---
柳宗元·奔鯨沛 (唐鼓吹鐃歌，十二首之五)
詩題：奔鯨沛
篇目：唐鼓吹鐃歌，十二首之五
朝代：唐
作者：柳宗元
卷別：卷二十：鼓吹曲辭五
詩題解：《奔鯨沛》，言輔氏憑江淮，竟東海，命將平之也。第五。
詩文：奔鯨沛，盪海垠。吐霓翳日，腥浮雲。帝怒下顧，哀墊昏。授以神柄，推元臣。手援天矛，截修鱗。披攘蒙霿，開海門。地平水靜，浮天根。羲和顯耀，乘清氛。赫炎溥暢，融大鈞。
---
柳宗元·戰武牢 (唐鼓吹鐃歌，十二首之三)
詩題：戰武牢
篇目：唐鼓吹鐃歌，十二首之三
朝代：唐
作者：柳宗元
卷別：卷二十：鼓吹曲辭五
詩題解：《戰武牢》，言太宗師討王充，竇建德助逆，師奮擊武牢下擒之，遂降充也。第三。
詩文：戰武牢，動河朔。逆之助，圖掎角。怒鷇麛，抗喬嶽。翹萌牙，傲霜雹。王謀內定，申掌握。鋪施芟夷，二主縛。憚華戎，廓封略。命之瞢，卑以斮。歸有德，唯先覺。
---
柳宗元·晉陽武 (唐鼓吹鐃歌，十二首之一)
詩題：晉陽武
篇目：唐鼓吹鐃歌，十二首之一
朝代：唐
作者：柳宗元
卷別：卷二十：鼓吹曲辭五
詩題解：《晉陽武》，言隋亂既極，唐師起晉陽，平姦豪，為生人義主，以仁興武也。第一。
詩文：晉陽武，奮義威。煬之渝，德焉歸。氓畢屠，綏者誰。皇烈烈，專天機。號以仁，揚其旗。日之昇，九土晞。斥田圻，流洪輝。有其二，翼餘隋。斮梟驁，連熊螭。枯以肉，勍者羸。后土蕩，玄穹彌。合之育，莽然施。惟德輔，慶無期。
---
柳宗元·東蠻 (唐鼓吹鐃歌，十二首之十二)
詩題：東蠻
篇目：唐鼓吹鐃歌，十二首之十二
朝代：唐
作者：柳宗元
卷別：卷二十：鼓吹曲辭五
詩題解：《東蠻》，言既克東蠻，群臣請圖蠻夷狀，如《周書·王會》也。第十二。
詩文：東蠻有謝氏，冠帶理海中。自言我異世，雖聖莫能通。王卒如飛翰，雕騫駭群龍。轟然自天墜，乃信神武功。繫虜君臣人，累累來自東。無思不服從，唐業如山崇。百辟拜稽首，咸願圖形容。如周《王會》書，永永傳無窮。睢盱萬狀乖，咿嗢九譯重。廣輪撫四海，浩浩知皇風。歌詩鐃鼓間，以壯我元戎。
---
柳宗元·東門行 (瑟調曲二，三十六首之二十八)
詩題：東門行
篇目：瑟調曲二，三十六首之二十八
朝代：唐
作者：柳宗元
卷別：卷三十七：相和歌辭十二
詩文：漢家三十六將軍，東方雷動橫陣雲。雞鳴函谷客如霧，貌同心異不可數。赤丸夜語飛電光，徼巡司隸眼如羊。當街一叱百吏走，馮敬胸中函匕首。凶徒側耳潛愜心，悍臣破膽皆杜口。魏玉臥內藏兵符，子西掩袂真無辜。羌胡轂下一朝起，敵國舟中非所擬。安陵誰辨削礪功，韓國詎明深井里。絕咽斷骨那下補，萬金寵贈不如土。
---
柳宗元·楊白花 (二十六首之十)
詩題：楊白花
篇目：二十六首之十
朝代：唐
作者：柳宗元
卷別：卷七十三：雜曲歌辭十三
詩文：楊白花，風吹度江水。坐令宮樹無顏色，搖蕩春光千萬裏。茫茫曉日下長秋，哀歌未斷城鴉起。
---
柳宗元·河右平 (唐鼓吹鐃歌，十二首之七)
詩題：河右平
篇目：唐鼓吹鐃歌，十二首之七
朝代：唐
作者：柳宗元
卷別：卷二十：鼓吹曲辭五
詩題解：《河右平》，言李軌保河右，師臨之不克變，或執以降也。第七。
詩文：河右澶漫，頑為之魁。王師如雷震，崑崙以頹。上聾下聰，驁不可迴。助讎抗有德，惟人之災。乃潰乃奮，執縛歸厥命。萬室蒙其仁，一夫則病。濡以鴻澤，皇之聖。威畏德懷，功以定。順之于理，物咸遂厥性。
---
柳宗元·涇水黃 (唐鼓吹鐃歌，十二首之四)
詩題：涇水黃
篇目：唐鼓吹鐃歌，十二首之四
朝代：唐
作者：柳宗元
卷別：卷二十：鼓吹曲辭五
詩題解：《涇水黃》，言薛舉據涇以死，其子仁杲尤勇以暴，師平之也。第四。
詩文：涇水黃，隴野茫。負太白，騰天狼。有鳥鷙立，羽翼張。鉤喙決前，鉅趯傍【距趯傍】。怒飛飢嘯，翾不可當。老雄死，子復良。巢岐飲渭，肆翱翔。頓地紘，提天綱。列缺掉幟，招搖耀鋩。鬼神來助，夢嘉祥。腦塗原野，魄飛揚。星辰復，恢一方。
---
柳宗元·獸之窮 (唐鼓吹鐃歌，十二首之二)
詩題：獸之窮
篇目：唐鼓吹鐃歌，十二首之二
朝代：唐
作者：柳宗元
卷別：卷二十：鼓吹曲辭五
詩題解：《獸之窮》，言李密自邙山之敗，其下皆貳。霸王之業，知天授在唐，遂歸於有道，享我爵命也。第二。
詩文：獸之窮，奔大麓。天厚黃德，狙獷服。甲之櫜弓，弭矢箙。皇旅靖，敵逾蹙。自亡其徒，匪予戮。屈虣猛，虔栗栗。縻以尺組，噉以秩。黎之陽，土茫茫。富兵戎，盈倉箱。乏者德，莫能享。驅豺兕，授我疆。
---
柳宗元·白紵歌 (白紵舞辭，二十九首之二十九)
詩題：白紵歌
篇目：白紵舞辭，二十九首之二十九
朝代：唐
作者：柳宗元
卷別：卷五十五：舞曲歌辭四
詩文：翠帷雙卷出傾城，龍劍破匣霜月明。朱脣掩抑悄無聲，金簧玉磬宮中生。下沉秋水激太清，天高地迥凝日晶。羽觴蕩漾何事傾。
---
柳宗元·苞枿 (唐鼓吹鐃歌，十二首之六)
詩題：苞枿
篇目：唐鼓吹鐃歌，十二首之六
朝代：唐
作者：柳宗元
卷別：卷二十：鼓吹曲辭五
詩題解：《苞枿》，言梁之餘，保荊、衡、巴、巫，窮南越，良將取之，不以師也。第六。
詩文：苞枿𪒶矣，惟根之蟠。彌巴蔽荊，負南極以安。曰我舊梁氏，緝綏艱難。江漢之阻，都邑固以完。聖人作，神武用。有臣勇智，奮不以眾。投跡死地，謀猷縱。化敵為家，慮則中。浩浩海裔，不威而同。系縲降王，定厥功。澶漫萬里，宣唐風。蠻夷九譯，咸來從。凱旋金奏，象形容。震赫萬國，罔不龔。
---
柳宗元·行路難，三首之一 (四十二首之十三)
詩題：行路難，三首之一
篇目：四十二首之十三
朝代：唐
作者：柳宗元
卷別：卷七十一：雜曲歌辭十一
詩文：君不見夸父追日窺虞淵，跳踉北海超崑崙。披霄決漢出沆漭，瞥裂左右遺星辰。須臾力盡道渴死，狐鼠蜂蟻爭噬吞。北方竫人長九寸，開口抵掌更笑喧。啾啾飲食滴與粒，生死亦足終天年。睢盱大志少成遂，坐使兒女相悲憐。
---
柳宗元·行路難，三首之三 (四十二首之十五)
詩題：行路難，三首之三
篇目：四十二首之十五
朝代：唐
作者：柳宗元
卷別：卷七十一：雜曲歌辭十一
詩文：飛雪斷道冰成梁，侯家熾炭雕玉房。蟠龍吐耀虎喙張，熊蹲豹躑爭低昂。攢巒叢崿射朱光，丹霞翠霧飄奇香。美人四向迴明璫，雪山冰谷晞太陽。星躔奔走不得止，奄忽雙燕棲虹梁。風臺露榭生光飾，死灰棄置參與商。盛時一去貴反賤，桃笙葵扇安可常。
---
柳宗元·行路難，三首之二 (四十二首之十四)
詩題：行路難，三首之二
篇目：四十二首之十四
朝代：唐
作者：柳宗元
卷別：卷七十一：雜曲歌辭十一
詩文：虞衡斤斧羅千山，工命採斫杙與椽。深林土翦十取一，百牛連鞅摧雙轅。萬圍千尋妨道路，東西蹶倒山火焚。遺餘毫末不見保，躝躒磵壑何當存。群材未成質已夭，突兀硣豁空嵒巒。柏梁天災武庫火，匠石狼顧相愁冤。君不見南山棟梁益稀少，愛材養育誰復論。
---
柳宗元·鐵山碎 (唐鼓吹鐃歌，十二首之八)
詩題：鐵山碎
篇目：唐鼓吹鐃歌，十二首之八
朝代：唐
作者：柳宗元
卷別：卷二十：鼓吹曲辭五
詩題解：《鐵山碎》，言突厥之大，古夷狄莫強焉。師大破之，降其國，告于廟也。第八。
詩文：鐵山碎，大漠舒。二虜勁，連穹廬。背北海，專坤隅。歲來侵邊，或傅于都。天子命元帥，奮其雄圖。破定襄，降魁渠。窮竟窟宅，斥余吾。百蠻破膽，邊氓蘇。威武輝耀，明鬼區。利澤彌萬祀，功不可逾。官臣拜首，惟帝之謨。
---
柳宗元·靖本邦 (唐鼓吹鐃歌，十二首之九)
詩題：靖本邦
篇目：唐鼓吹鐃歌，十二首之九
朝代：唐
作者：柳宗元
卷別：卷二十：鼓吹曲辭五
詩題解：《靖本邦》，言劉武周敗裴寂，咸有晉地，太宗滅之也。第九。
詩文：本邦伊晉，惟時不靖。根柢之搖，枝葉攸病。守臣不任，勩於神聖。惟越之興，翦焉則定。洪惟我理，式和以敬。群頑既夷，庶績咸正。皇謨載大，惟人之慶。
---
柳宗元·高昌 (唐鼓吹鐃歌，十二首之十一)
詩題：高昌
篇目：唐鼓吹鐃歌，十二首之十一
朝代：唐
作者：柳宗元
卷別：卷二十：鼓吹曲辭五
詩題解：《高昌》，言李靖滅高昌也。第十一。
詩文：麹氏雄西北，別絕臣外區。既恃遠且險，縱傲不我虞。烈烈王者師，熊螭以為徒。龍旂翻海浪，馹騎馳坤隅。賁育搏嬰兒，一掃不復餘。平沙際天極，但見黃雲驅。臣靖執長纓，智勇伏囚拘。文皇南面坐，夷狄千群趨。咸稱天子神，往古不得俱。獻號天可汗，以覆我國都。兵戎不交害，各保性與軀。
---
柳惲·度關山 (相和曲中，四十六首之四)
詩題：度關山
篇目：相和曲中，四十六首之四
朝代：南朝梁
作者：柳惲
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：長安倡家女，出入燕南垂。與持德自美，本以容見知。舊聞關山道，何事總金羈。妾心日已亂，秋風鳴細枝。
---
柳惲·江南曲 (相和曲上，三十六首之九)
詩題：江南曲
篇目：相和曲上，三十六首之九
朝代：南朝梁
作者：柳惲
卷別：卷二十六：相和歌辭一
詩文：汀洲採白蘋，日落江南春。洞庭有歸客，瀟湘逢故人。故人何不返，春華復應晚。不道新知樂，只言行路遠。
---
柳惲·獨不見 (五十三首之四十七)
詩題：獨不見
篇目：五十三首之四十七
朝代：南朝梁
作者：柳惲
卷別：卷七十五：雜曲歌辭十五
詩題解：《樂府解題》曰：「《獨不見》，傷思而不得見也。」
詩文：別島望雲臺，天淵臨水殿。芳草生未積，春花落如霰。出從張公子，還過趙飛燕。奉箒長信宮，誰知獨不見。
---
柳惲·芳林篇 (六十六首之二十二)
詩題：芳林篇
篇目：六十六首之二十二
朝代：南朝梁
作者：柳惲
卷別：卷七十七：雜曲歌辭十七
詩文：芳林曄兮發朱榮，時既晚兮隨風零。隨風零兮返無期，安得陽華遺所思。
---
柳惲·起夜來 (五十三首之四十四)
詩題：起夜來
篇目：五十三首之四十四
朝代：南朝梁
作者：柳惲
卷別：卷七十五：雜曲歌辭十五
詩題解：《樂府解題》曰：「《起夜來》，其辭意猶念疇昔思君之來也。」唐聶夷中又有《起夜半》。
詩文：城南斷兵騎，閣道覆青埃。露華光翠網，月影入蘭臺。洞房且莫掩，應門或復開。颯颯秋桂響，非君起夜來。
---
柳惲·長門怨 (楚調曲中，五十五首之二十七)
詩題：長門怨
篇目：楚調曲中，五十五首之二十七
朝代：南朝梁
作者：柳惲
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：玉壺夜愔愔，應門重且深。秋風動桂樹，流月搖輕陰。綺檐清露溽，網戶思蟲吟。嘆息下蘭閣，含愁奏雅琴。何由鳴曉佩，復得抱宵衾。無復金屋念，豈照長門心。
---
柳莊·劉生 (漢橫吹曲四，五十三首之四十八)
詩題：劉生
篇目：漢橫吹曲四，五十三首之四十八
朝代：南朝陳
作者：柳莊
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：座驚稱字孟，豪雄道姓劉。廣陌通朱邸，大路起青樓。要賢驛已置，留賓轄且投【留賓轄仍投】。光斜日下霧，庭陰月上鉤。
---
柳顧言·陽春歌 (江南弄下，五十首之二十一)
詩題：陽春歌
篇目：江南弄下，五十首之二十一
朝代：隋
作者：柳顧言
卷別：卷五十一：清商曲辭八
詩文：春鳥一囀有千聲，春花一叢千種名。旅人無語坐檐楹，思鄉懷土志難平。唯當文共酒，暫與興相迎。
---
梁氏瓊·昭君怨 (八首之七)
詩題：昭君怨
篇目：八首之七
朝代：唐
作者：梁氏瓊
卷別：卷五十九：琴曲歌詞三
詩題解：《樂府解題》曰：「王嬙，字昭君。《琴操》載：昭君，齊國王穰女。端正閒麗，未嘗窺門戶。穰以其有異於人，求之者皆不與。年十七，獻之元帝。元帝以地遠不之幸，以備後宮。積五六年，帝每遊後宮，常怨不出。後單于遣使朝貢，帝宴之，盡召後宮。昭君盛飾而至，帝問欲以一女賜單于，能者往。昭君乃越席請行。時單于使在旁，驚恨不及。昭君至匈奴，單于大悅，以為漢與我厚，縱酒作樂。遣使報漢，白璧一隻，騵馬十匹，胡地珍寶之物。昭君恨帝始不見遇，乃作怨思之歌。單于死，子世達立，昭君謂之曰：『為胡者妻母，為秦者更娶。』世達曰：『欲作胡禮。』昭君乃吞藥而死。」按《漢書·匈奴傳》曰：「竟寧中，呼韓邪來朝，漢歸王昭君，號寧胡閼氏。呼韓邪死，子雕陶莫皋立，為復株累若鞮單于，復妻昭君。」不言飲藥而死。
詩文：自古無和親，貽災到妾身。胡風嘶去馬，漢月弔行輪。衣薄狼山雪，妝成虜塞春。回看父母國，生死畢胡塵。
---
梁氏瓊·銅雀臺 (平調曲二，四十五首之十)
詩題：銅雀臺
篇目：平調曲二，四十五首之十
朝代：唐
作者：梁氏瓊
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：歌扇向陵開，齊行奠玉杯。舞時飛燕列，夢裏片雲來。月色空餘恨，松聲暮更哀。誰憐未死妾，掩袂下銅臺。
---
梁獻·王昭君 (吟嘆曲，五十九首之十二)
詩題：王昭君
篇目：吟嘆曲，五十九首之十二
朝代：唐
作者：梁獻
卷別：卷二十九：相和歌辭四
詩文：圖畫失天真，容華坐誤人。君恩不可再，妾命在和親。淚點關山月，衣銷邊塞塵。一聞陽鳥至，思絕漢宮春。
---
梅陶·怨詩行 (楚調曲上，三十六首之二十八)
詩題：怨詩行
篇目：楚調曲上，三十六首之二十八
朝代：晉
作者：梅陶
卷別：卷四十一：相和歌辭十六
詩題解：《古今樂錄》曰：「《怨詩行》歌東阿王『明月照高樓』一篇。」王僧虔《技錄》曰：「荀錄所載『古為君』一篇，今不傳。」《琴操》曰：「卞和得玉璞以獻楚懷王，王使樂正子治之，曰：『非玉。』刖其右足。平王立，復獻之，又以為欺，刖其左足。平王死，子立，復獻之，乃抱玉而哭，繼之以血，荊山為之崩。王使剖之，果有寶。乃封和為陵陽侯。辭不受而作怨歌焉。」班婕妤《怨詩行》序曰：「漢成帝班婕妤失寵，求供養太后於長信宮，乃作怨詩以自傷。託辭於紈扇云。」《樂府解題》曰：古詞云：『為君既不易，為臣良獨難。』言周公推心輔政，二叔流言，致有雷雨拔木之變。梁簡文『十五頗有餘』，自言姝豔，以讒見毀。又曰『持此傾城貌，翻為不肖軀』。與古文意同而體異。若傅休弈《怨歌行》云：『昭昭朝時日，皎皎最明月。』蓋傷十五入君門，一別終華髮，不及偕老，猶望死而同穴也。」
詩文：庭植不材柳，花育能鳴鶴。鼓枝遊畦畝，棲釣一丘壑。晨悅朝敷榮，夕乘南音客。晝立薄遊景，暮宿漢陰魄。庇身蔭王猷，罷蹇反幻跡。
---
楊凌·明妃怨 (八首之八)
詩題：明妃怨
篇目：八首之八
朝代：唐
作者：楊凌
卷別：卷五十九：琴曲歌詞三
詩文：漢國明妃去不還，馬馱弦管向陰山。匣中縱有菱花鏡，羞對單于照舊顏。
---
楊巨源·別鶴 (四十七首之二十九)
詩題：別鶴
篇目：四十七首之二十九
朝代：唐
作者：楊巨源
卷別：卷五十八：琴曲歌辭二
詩文：海鶴一為別，高程方杳然。影搖江海路，思結瀟湘天。皎然仰白日，真姿棲紫煙。含情九霄際，顧侶五雲前。遐心屬清都，淒響激朱弦。超搖間雲雨，迢遞各山川。東南信多水，會合當有年。雄飛戾冥寞，此意何由傳。
---
楊巨源·大堤曲 (西曲歌中，八十首之五十九)
詩題：大堤曲
篇目：西曲歌中，八十首之五十九
朝代：唐
作者：楊巨源
卷別：卷四十八：清商曲辭五
詩文：二八嬋娟大堤女，開壚相對依江渚。待客登樓向水看，邀郎卷幔臨花語。細雨濛蒙濕芰荷，巴東商侶掛帆多。自傳芳酒涴紅袖，誰調妍妝迴翠娥。珍簟華燈夕陽後，當壚理瑟矜纖手。月落星微五鼓聲，春風搖盪窗前柳。歲歲逢迎沙岸間，北人多識綠雲鬟。無端嫁與五陵少，離別煙波傷玉顏。
---
楊巨源·烏夜啼 (西曲歌上，二十六首之十八)
詩題：烏夜啼
篇目：西曲歌上，二十六首之十八
朝代：唐
作者：楊巨源
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：可憐楊葉復楊花，雪淨煙深碧玉家。烏棲不定枝條弱，城頭夜半聲啞啞。浮萍搖盪門前水，任罥芙蓉莫墮沙。
---
楊巨源·獨不見 (五十三首之五十)
詩題：獨不見
篇目：五十三首之五十
朝代：唐
作者：楊巨源
卷別：卷七十五：雜曲歌辭十五
詩題解：《樂府解題》曰：「《獨不見》，傷思而不得見也。」
詩文：東風豔陽色，柳綠花如霰。競理同心鬟，爭持合歡扇。香傳賈娘手，粉離何郎面。最恨卷簾時，含情獨不見。
---
楊巨源·聖壽無疆詞，十首之一 (樂府雜題二，五十首之十一)
詩題：聖壽無疆詞，十首之一
篇目：樂府雜題二，五十首之十一
朝代：唐
作者：楊巨源
卷別：卷九十一：新樂府辭二
詩文：文物京華盛，謳歌國步康。瑤池供壽酒，銀漢麗宸章。雨露涵雙闕，雷霆肅萬方。代推仙祚遠，春共聖恩長。鳳扆臨花暖，龍爐傍日香。遙知千萬歲，天意奉君王。
---
楊巨源·聖壽無疆詞，十首之七 (樂府雜題二，五十首之十七)
詩題：聖壽無疆詞，十首之七
篇目：樂府雜題二，五十首之十七
朝代：唐
作者：楊巨源
卷別：卷九十一：新樂府辭二
詩文：睿德符玄化，芳情翊太和。日輪皇鑒遠，天仗聖朝多。曙色含金榜，晴光轉玉珂。中宮陳廣樂，元老進賡歌。蓮葉看龜上，桐花識鳳過。小臣空擊壤，滄海是恩波。
---
楊巨源·聖壽無疆詞，十首之三 (樂府雜題二，五十首之十三)
詩題：聖壽無疆詞，十首之三
篇目：樂府雜題二，五十首之十三
朝代：唐
作者：楊巨源
卷別：卷九十一：新樂府辭二
詩文：雲陛臨黃道，天門在碧虛。大明含睿藻，元氣抱宸居。戈偃征苗後，詩傳宴鎬初。年華富仙苑，時哲滿公車。化入絪縕大，恩垂渙汗餘。悠然萬方靜，風俗揖華胥。
---
楊巨源·聖壽無疆詞，十首之九 (樂府雜題二，五十首之十九)
詩題：聖壽無疆詞，十首之九
篇目：樂府雜題二，五十首之十九
朝代：唐
作者：楊巨源
卷別：卷九十一：新樂府辭二
詩文：日上蒼龍闕，香含紫禁林。晴光五雲疊，春色九天深。賞協元和德，文垂雅頌音。景雲隨御輦，顥氣在宸襟。永保無疆壽，長懷不戰心。聖朝多慶賜，瓊樹粉牆陰。
---
楊巨源·聖壽無疆詞，十首之二 (樂府雜題二，五十首之十二)
詩題：聖壽無疆詞，十首之二
篇目：樂府雜題二，五十首之十二
朝代：唐
作者：楊巨源
卷別：卷九十一：新樂府辭二
詩文：鵷鷺彤庭際，軒車綺陌前。九城多好色，萬井半祥煙。人醉逢堯酒，鶯歌答舜弦。花明御溝水，香暖禁城天。錫宴文逾盛，徵歌物更妍。無窮豔陽月，長照太平年。
---
楊巨源·聖壽無疆詞，十首之五 (樂府雜題二，五十首之十五)
詩題：聖壽無疆詞，十首之五
篇目：樂府雜題二，五十首之十五
朝代：唐
作者：楊巨源
卷別：卷九十一：新樂府辭二
詩文：垂拱乾坤正，歡心品類同。紫煙含北極，玄澤付東風。珠綴留晴景，金莖直曉空。發生資盛德，交泰讓全功。間氣登三事，祥光啟四聰。遐荒似川水，天外亦朝宗。
---
楊巨源·聖壽無疆詞，十首之八 (樂府雜題二，五十首之十八)
詩題：聖壽無疆詞，十首之八
篇目：樂府雜題二，五十首之十八
朝代：唐
作者：楊巨源
卷別：卷九十一：新樂府辭二
詩文：物象朝高殿，簪裾溢上京。春當九衢好，天向萬方明。樂報簫韶發，杯看沆瀣生。芙蓉丹闕暖，楊柳玉樓晴。閶闔開中禁，衣裳儼太清。南山同聖壽，長對鳳皇城。
---
楊巨源·聖壽無疆詞，十首之六 (樂府雜題二，五十首之十六)
詩題：聖壽無疆詞，十首之六
篇目：樂府雜題二，五十首之十六
朝代：唐
作者：楊巨源
卷別：卷九十一：新樂府辭二
詩文：代是文明晝，春當宴喜時。爐煙添柳重，宮漏出花遲。漢典方寬律，周官正採詩。碧霄傳鳳吹，紅旭在龍旂。造化膺神契，陽和沃聖思。無因隨百獸，率舞奉丹墀。
---
楊巨源·聖壽無疆詞，十首之十 (樂府雜題二，五十首之二十)
詩題：聖壽無疆詞，十首之十
篇目：樂府雜題二，五十首之二十
朝代：唐
作者：楊巨源
卷別：卷九十一：新樂府辭二
詩文：化洽生成遂，功宣動植知。瑞凝三秀草，春入萬年枝。鳳掖嘉言進，鵷行喜氣隨。仗臨丹地近，衣對碧山垂。渥澤方柔遠，聰明本聽卑。願同東觀事，長睹漢威儀。
---
楊巨源·聖壽無疆詞，十首之四 (樂府雜題二，五十首之十四)
詩題：聖壽無疆詞，十首之四
篇目：樂府雜題二，五十首之十四
朝代：唐
作者：楊巨源
卷別：卷九十一：新樂府辭二
詩文：玉漏飄青瑣，金鋪麗紫宸。雲山九門曙，天地一家春。瑞靄方呈賞，暄風本配仁。巖廊開鳳翼，水殿壓鼇身。文雅逢明代，歡娛及賤臣。年年未央闕，恩共物華新。
---
楊師道·隴頭水 (漢橫吹曲一，四十四首之十七)
詩題：隴頭水
篇目：漢橫吹曲一，四十四首之十七
朝代：唐
作者：楊師道
卷別：卷二十一：橫吹曲辭一
詩文：隴頭秋月明，隴水帶關城。笳添離別曲，風送斷腸聲。映雪峰猶暗，乘冰馬屢驚。霧中寒雁至，沙上轉蓬輕。天山傳羽檄，漢地急徵兵。陣開都護道，劍聚伏波營。於茲覺無度，方共濯胡纓。
---
楊廣·喜春遊歌，二首之一 (六十六首之三十三)
詩題：喜春遊歌，二首之一
篇目：六十六首之三十三
朝代：隋
作者：楊廣
卷別：卷七十七：雜曲歌辭十七
詩文：禁苑百花新，佳期遊上春。輕身趙皇后，歌曲李夫人。
---
楊廣·喜春遊歌，二首之二 (六十六首之三十四)
詩題：喜春遊歌，二首之二
篇目：六十六首之三十四
朝代：隋
作者：楊廣
卷別：卷七十七：雜曲歌辭十七
詩文：步緩知無力，臉曼動餘嬌。錦袖淮南舞，寶袜楚宮腰。
---
楊廣·四時白紵歌，二首之一：東宮春 (雜舞四，四十八首之六)
詩題：四時白紵歌，二首之一：東宮春
篇目：雜舞四，四十八首之六
朝代：隋
作者：楊廣
卷別：卷五十六：舞曲歌辭五
詩文：洛陽城邊朝日暉，天淵池前春燕歸。含露桃花開未飛，臨風楊柳自依依。小苑花紅洛水綠，清歌宛轉繁弦促。長袖逶迤動珠玉，千年萬歲陽春曲。
---
楊廣·四時白紵歌，二首之二：江都夏 (雜舞四，四十八首之七)
詩題：四時白紵歌，二首之二：江都夏
篇目：雜舞四，四十八首之七
朝代：隋
作者：楊廣
卷別：卷五十六：舞曲歌辭五
詩文：梅黃雨細麥秋輕，楓樹蕭蕭江水平。飛樓倚觀軒若驚，花簟羅帷當夏清。菱潭落日雙鳧舫，綠水紅妝兩搖漾。還似浮桑碧海上，誰肯空歌採蓮唱。
---
楊廣·春江花月夜，二首之一 (清商曲辭四，四十一首之一)
詩題：春江花月夜，二首之一
篇目：清商曲辭四，四十一首之一
朝代：隋
作者：楊廣
卷別：卷四十七：清商曲辭四
詩題解：《唐書·樂志》曰：「《春江花月夜》《玉樹後庭花》《堂堂》並陳後主所作。後主堂與宮中女學士及朝臣相和為詩，太常令何胥又善於文詠，採其尤豔麗者，以為此曲。」
詩文：暮江平不動，春花滿正開。流波將月去，潮水帶星來。
---
楊廣·春江花月夜，二首之二 (清商曲辭四，四十一首之二)
詩題：春江花月夜，二首之二
篇目：清商曲辭四，四十一首之二
朝代：隋
作者：楊廣
卷別：卷四十七：清商曲辭四
詩題解：《唐書·樂志》曰：「《春江花月夜》《玉樹後庭花》《堂堂》並陳後主所作。後主堂與宮中女學士及朝臣相和為詩，太常令何胥又善於文詠，採其尤豔麗者，以為此曲。」
詩文：夜露含花氣，春潭漾月暉。漢水逢遊女，湘川值兩妃。
---
楊廣·步虛詞，二首之一 (六十九首之三十二)
詩題：步虛詞，二首之一
篇目：六十九首之三十二
朝代：隋
作者：楊廣
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：洞府凝玄液，靈山體自然。俯臨滄海島，回出大羅天。八行分寶樹，十丈散芳蓮。懸居燭日月，天步役風煙。躡記書金簡。乘空誦玉篇。冠法二儀立，佩帶五星連。瓊軒觶甘露，瑜井挹膏泉。南巢息雲馬，東海戲桑田。回旗遊八極，飛輪入九玄。高蹈虛無外，天地乃齊年。
---
楊廣·步虛詞，二首之二 (六十九首之三十三)
詩題：步虛詞，二首之二
篇目：六十九首之三十三
朝代：隋
作者：楊廣
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：總轡行無極，相推凌太虛。翠霞承鳳輦，碧霧翼龍輿。輕舉金臺上，高會玉林墟。朝遊度圓海，夕宴下方諸。
---
楊廣·江都宮樂歌 (五十六首之二十九)
詩題：江都宮樂歌
篇目：五十六首之二十九
朝代：隋
作者：楊廣
卷別：卷七十九：近代曲辭一
詩文：揚州舊處可淹留，臺榭高明復好遊。風亭芳樹迎早夏，長皋麥隴送餘秋。淥潭桂楫浮青雀，果下金鞍駕紫騮。綠觴素蟻流霞飲，長袖清歌樂戲州。
---
楊廣·泛龍舟 (清商曲辭四，四十一首之十五)
詩題：泛龍舟
篇目：清商曲辭四，四十一首之十五
朝代：隋
作者：楊廣
卷別：卷四十七：清商曲辭四
詩題解：《隋書·樂志》曰：「煬帝大製豔篇，辭極淫綺。令樂正白明達造新聲，創《萬歲樂》《藏鉤樂》《七夕相逢樂》《投壺樂》《舞席同心髻》《玉女行觴》《神仙留客》《擲磚續命》《鬥雞子》《鬥白草》《泛龍舟》《還舊宮》《長樂花》《十二時》等曲，掩抑摧藏，哀音斷絕。」《唐書·樂志》曰：「《泛龍舟》，隋煬帝江都宮作。」
詩文：舳艫千里泛歸舟，言旋舊鎮下揚州。借問揚州在何處，淮南江北海西頭。六轡聊停御百丈，暫罷開山歌棹謳。詎似江東掌間地，獨自稱言鑒裏遊。
---
楊廣·紀遼東，二首之二 (五十六首之二)
詩題：紀遼東，二首之二
篇目：五十六首之二
朝代：隋
作者：楊廣
卷別：卷七十九：近代曲辭一
詩題解：《紀遼東》，隋煬帝所作也。《通典》曰：「高句麗自東晉以後，居平壤城，亦曰長安城。隨山屈曲，南臨浿水，在遼東南。復有遼東、玄菟等數十城。」《隋書》曰「大業八年，煬帝伐高麗，度遼水，大戰于於東岸，擊賊破之，進圍遼東」是也。王建又有《渡遼水》，亦出於此。
詩文：秉旄仗節定遼東，俘馘變夷風。清歌凱捷九都水，歸宴洛陽宮。策功行賞不淹留，全軍藉智謀。詎似南宮複道上，先封雍齒侯。
---
楊廣·錦石擣流黃 (六十六首之三十)
詩題：錦石擣流黃
篇目：六十六首之三十
朝代：隋
作者：楊廣
卷別：卷七十七：雜曲歌辭十七
詩文：漢使出燕然，愁閨夜不眠。易製殘燈下，鳴砧秋月前。今夜長城下，雪昏月應暗。誰見倡樓前，心悲不成慘。
---
楊廣·飲馬長城窟行 (瑟調曲三，四十首之十一)
詩題：飲馬長城窟行
篇目：瑟調曲三，四十首之十一
朝代：隋
作者：楊廣
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：肅肅秋風起，悠悠行萬里。萬里何所行，橫漠築長城。豈台小子智，先聖之所營。樹茲萬世策，安此億兆生。詎敢憚焦思，高枕於上京。北河秉武節，千里卷戎旌。山川互出沒，原野窮超忽。摐金止行陣，鳴鼓興士卒。千乘萬騎動，飲馬長城窟。秋昏塞外雲，霧暗關山月。緣巖驛馬上，乘空烽火發。借問長安候，單于入朝謁。濁氣靜天山，晨光照高關。釋兵仍振旅，要荒事方舉。飲至告言旋，功歸清廟前。
---
楊方·合歡詩，五首之一 (四十首之三十六)
詩題：合歡詩，五首之一
篇目：四十首之三十六
朝代：晉
作者：楊方
卷別：卷七十六：雜曲歌辭十六
詩題解：《樂府解題》曰：「《合歡詩》，晉楊方所作也。言婦人謂虎嘯風起，龍躍雲浮，磁石引針，陽燧取火，皆以同聲相應，同氣相求，我與君情，亦猶形影宮商之不離也。常願食共並根穗，飲共連理杯，衣共雙絲娟，寢共無縫裯；坐必接膝，行必攜手。如鳥同翼，如魚比目，利斷金石，密踰膠漆也。」
詩文：虎嘯谷風起，龍躍景雲浮。同聲好相應，同氣自相求。我情與子親，譬如影追軀。食共同根穗，飲共連理杯，衣共雙絲絹，寢共無縫裯。居願接膝坐，行願攜手趨。子靜我不動，子遊我不留。齊彼同心鳥，譬彼比目魚。情至斷金石，膠漆未為牢。但願長無別，合形作一軀。生為倂身物，死為同棺灰。秦氏自言至，我情不可儔。
---
楊方·合歡詩，五首之三 (四十首之三十八)
詩題：合歡詩，五首之三
篇目：四十首之三十八
朝代：晉
作者：楊方
卷別：卷七十六：雜曲歌辭十六
詩題解：《樂府解題》曰：「《合歡詩》，晉楊方所作也。言婦人謂虎嘯風起，龍躍雲浮，磁石引針，陽燧取火，皆以同聲相應，同氣相求，我與君情，亦猶形影宮商之不離也。常願食共並根穗，飲共連理杯，衣共雙絲娟，寢共無縫裯；坐必接膝，行必攜手。如鳥同翼，如魚比目，利斷金石，密踰膠漆也。」
詩文：獨坐空室中，愁有數千端。悲響答愁嘆，哀涕應苦言。彷徨四顧望，白日入西山。不睹佳人來，但見飛鳥還。飛鳥亦何樂，夕宿自作群。
---
楊方·合歡詩，五首之二 (四十首之三十七)
詩題：合歡詩，五首之二
篇目：四十首之三十七
朝代：晉
作者：楊方
卷別：卷七十六：雜曲歌辭十六
詩題解：《樂府解題》曰：「《合歡詩》，晉楊方所作也。言婦人謂虎嘯風起，龍躍雲浮，磁石引針，陽燧取火，皆以同聲相應，同氣相求，我與君情，亦猶形影宮商之不離也。常願食共並根穗，飲共連理杯，衣共雙絲娟，寢共無縫裯；坐必接膝，行必攜手。如鳥同翼，如魚比目，利斷金石，密踰膠漆也。」
詩文：磁石引長針，陽燧下炎煙。宮商聲相和，心同自相親。我情與子合，亦如影追身。寢共織成被，絮共同功綿。暑搖比翼扇，寒坐倂肩氈。子笑我必哂，子蹙我無歡。來與子共跡，去與子同塵。齊彼蛩蛩獸，舉動不相捐。唯願長無別，合形作一身。生有同室好，死成倂棺民。徐氏自言至，我情不可陳。
---
楊方·合歡詩，五首之五 (四十首之四十)
詩題：合歡詩，五首之五
篇目：四十首之四十
朝代：晉
作者：楊方
卷別：卷七十六：雜曲歌辭十六
詩題解：《樂府解題》曰：「《合歡詩》，晉楊方所作也。言婦人謂虎嘯風起，龍躍雲浮，磁石引針，陽燧取火，皆以同聲相應，同氣相求，我與君情，亦猶形影宮商之不離也。常願食共並根穗，飲共連理杯，衣共雙絲娟，寢共無縫裯；坐必接膝，行必攜手。如鳥同翼，如魚比目，利斷金石，密踰膠漆也。」
詩文：南鄰有奇樹，承春挺素華。豐翹被長條，綠葉蔽朱柯。因風吹微音，芳氣入紫霞。我心羨此木，原徙著予家。夕得遊其下，朝得弄其葩。爾根深且堅，予宅淺且洿。移植良無期，嘆息將如何。
---
楊方·合歡詩，五首之四 (四十首之三十九)
詩題：合歡詩，五首之四
篇目：四十首之三十九
朝代：晉
作者：楊方
卷別：卷七十六：雜曲歌辭十六
詩題解：《樂府解題》曰：「《合歡詩》，晉楊方所作也。言婦人謂虎嘯風起，龍躍雲浮，磁石引針，陽燧取火，皆以同聲相應，同氣相求，我與君情，亦猶形影宮商之不離也。常願食共並根穗，飲共連理杯，衣共雙絲娟，寢共無縫裯；坐必接膝，行必攜手。如鳥同翼，如魚比目，利斷金石，密踰膠漆也。」
詩文：飛黃銜長轡，翼翼回輕輪。俯涉淥水澗，仰過九層山。修途曲且險，秋草生兩邊。黃華如沓金，白花如散銀。青敷羅翠采，絳葩象赤雲。爰有承露枝，紫榮合素芬。扶疏垂清藻，布翹芳且鮮。且為豔采回，心為奇色旋。撫心悼孤客，俯仰還自憐。踟躕向壁嘆，攬筆作此文。
---
楊素·出塞 (漢橫吹曲一，四十四首之三十二)
詩題：出塞
篇目：漢橫吹曲一，四十四首之三十二
朝代：隋
作者：楊素
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：漠南胡未空，漢將復臨戎。飛狐出塞北，碣石指遼東。冠軍臨瀚海，長平翼大風。雲橫虎落陣，氣抱龍城虹。橫行萬里外，胡運百年窮。兵寢星芒落，戰解月輪空。嚴鐎息夜斗，騂角罷鳴弓。北風嘶朔馬，胡霜切塞鴻。休明大道暨，幽荒日用同。方就長安邸，來謁建章宮。
---
楚辭鈔·陌上桑三解 (相和曲下，五十三首之十二)
詩題：陌上桑三解
篇目：相和曲下，五十三首之十二
朝代：
作者：楚辭鈔
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：今有人，山之阿，被服薜荔布女蘿。既含睇，又宜笑，子戀慕予善窈窕。乘赤豹，從文貍，辛夷車駕結桂旗。被石蘭，帶杜衡，折芳拔荃遺所思。處幽室，終不見，天路險艱獨後來。表獨立，山之上，雲何容容而在下。杳冥冥，羌晝晦，東風飄颻神靈雨。風瑟瑟，木捜搜，思念公子徒以憂。
---
檀約·陽春歌 (江南弄下，五十首之十九)
詩題：陽春歌
篇目：江南弄下，五十首之十九
朝代：南朝齊
作者：檀約
卷別：卷五十一：清商曲辭八
詩文：青春獻初歲，白雲映彫梁。蘭萌猶自短，柳葉未能長。已見紅花發，復聞綠草香。乘此試遊衍，誰知心獨傷。
---
權德輿·樂府 (六十六首之四十七)
詩題：樂府
篇目：六十六首之四十七
朝代：唐
作者：權德輿
卷別：卷七十七：雜曲歌辭十七
詩文：光風澹蕩百花吐，樓上朝朝學歌舞。身年二八婿侍中，幼妹承恩兄尚主。綠窗珠箔繡鴛鴦，侍婢先焚百和香。鶯啼日出不知曙，寂寂羅幃春夢長。
---
歐陽炯·漁父歌 (歌辭一，三十八首之二十二)
詩題：漁父歌
篇目：歌辭一，三十八首之二十二
朝代：晉
作者：歐陽炯
卷別：卷八十三：雜歌謠辭一
詩文：風浩寒溪照膽明，小君山上玉蟾生。荷露墜，翠煙輕，撥剌遊魚幾處驚。
---
歐陽瑾·折楊柳 (漢橫吹曲二，五十九首之五十一)
詩題：折楊柳
篇目：漢橫吹曲二，五十九首之五十一
朝代：唐
作者：歐陽瑾
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：垂柳拂妝臺，葳蕤葉半開。年華枝上見，邊思曲中來。嫩色宜新雨，輕花伴落梅。朝朝倦攀折，征戍幾時回？
---
歐陽詹·塞上行 (樂府雜題三，五十七首之二十一)
詩題：塞上行
篇目：樂府雜題三，五十七首之二十一
朝代：唐
作者：歐陽詹
卷別：卷九十二：新樂府辭三
詩文：聞說胡兵欲利秋，昨來投筆到營州。驍雄已許將軍用，邊塞無勞天子憂。
---
歐陽詹·銅雀妓 (平調曲二，四十五首之二十)
詩題：銅雀妓
篇目：平調曲二，四十五首之二十
朝代：唐
作者：歐陽詹
卷別：卷三十一：相和歌辭六
詩文：蕭條登古臺，回首黃金屋。落葉不歸林，高陵永為谷。妝容徒自麗，舞態閱誰目。惆悵繐帷前，歌聲苦於哭。
---
武平一·妾薄命 (三十三首二十)
詩題：妾薄命
篇目：三十三首二十
朝代：唐
作者：武平一
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：有女妖且麗，徘徊湘水湄。水湄蘭杜芳，採之將寄誰。瓠犀發皓齒，雙蛾嚬翠眉。紅臉如開蓮，素膚若凝脂。綽約多逸態，輕盈不自持。常矜絕代色，復恃傾城姿。子夫前入侍，飛燕復當時。正悅掌中舞，寧哀團扇詩。洛川昔云遇，高唐今尚違。幽閣禽雀噪，閒階草露滋。流景一何速，年華不可追。解珮安所贈，怨咽空自悲。
---
武曌·九和 (唐大享拜洛樂章，十四首之四)
詩題：九和
篇目：唐大享拜洛樂章，十四首之四
朝代：唐
作者：武曌
卷別：卷六：郊廟歌辭六
詩序：乘輿初行
詩文：祗荷坤德，欽若乾靈。慚惕罔寘，興居匪寧。恭崇禮則，肅奉儀形。惟憑展敬，敢薦非馨。
---
武曌·咸和 (唐大享拜洛樂章，十四首之三)
詩題：咸和
篇目：唐大享拜洛樂章，十四首之三
朝代：唐
作者：武曌
卷別：卷六：郊廟歌辭六
詩文：坎澤祠容備舉，坤壇祭典爰申。靈睠遙行祕躅，嘉貺荐委殊珍。肅禮恭禋載展，翹襟懇志逾殷。方期交際縣應，（下一句逸）
---
武曌·商音 (唐明堂樂章，十一首之十)
詩題：商音
篇目：唐明堂樂章，十一首之十
朝代：唐
作者：武曌
卷別：卷五：郊廟歌辭五
詩文：律中夷則，序應收成。功宣建武，義表惟明。爰申禮奠，庶展翹誠。九秋是式，百穀斯盈。
---
武曌·外辦將出 (唐明堂樂章，十一首之一)
詩題：外辦將出
篇目：唐明堂樂章，十一首之一
朝代：唐
作者：武曌
卷別：卷五：郊廟歌辭五
詩文：總章陳昔典，衢室禮惟神。宏規則天地，神用叶陶鈞。負扆三春旦，充庭萬宇賓。顧己誠虛薄，空慚馭兆人。
---
武曌·宮音 (唐明堂樂章，十一首之七)
詩題：宮音
篇目：唐明堂樂章，十一首之七
朝代：唐
作者：武曌
卷別：卷五：郊廟歌辭五
詩文：履艮包群望，居中冠百靈。萬方資廣運，庶品荷財成。神功諒匪測，盛德實難名。藻奠申誠敬，恭祀表惟馨。
---
武曌·徵音 (唐明堂樂章，十一首之九)
詩題：徵音
篇目：唐明堂樂章，十一首之九
朝代：唐
作者：武曌
卷別：卷五：郊廟歌辭五
詩文：赫赫離精御炎陸，滔滔熾景開隆暑。冀延神鑒俯蘭樽，式表虔襟陳桂俎。
---
武曌·德和 (唐大享拜洛樂章，十四首之十)
詩題：德和
篇目：唐大享拜洛樂章，十四首之十
朝代：唐
作者：武曌
卷別：卷六：郊廟歌辭六
詩序：武舞
詩文：夕惕司龍契，晨兢當鳳扆。崇儒習舊規，偃伯循先旨。絕壤飛冠蓋，遐區麗山水。幸承三聖餘，忻屬千年始。
---
武曌·敬和 (唐大享拜洛樂章，十四首之八)
詩題：敬和
篇目：唐大享拜洛樂章，十四首之八
朝代：唐
作者：武曌
卷別：卷六：郊廟歌辭六
詩序：迎俎
詩文：蘭俎既升，蘋羞可薦。金石載設，《咸》《英》已變。林澤斯總，山川是遍。敢用敷誠，實惟忘倦。
---
武曌·昭和 (唐大享拜洛樂章，十四首之一)
詩題：昭和
篇目：唐大享拜洛樂章，十四首之一
朝代：唐
作者：武曌
卷別：卷六：郊廟歌辭六
詩序：禮設
詩文：九玄眷命，三聖基隆。奉承先旨，明臺畢功。宗祀展敬，冀表深衷。永昌帝業，式播淳風。
---
武曌·昭和 (唐大享拜洛樂章，十四首之七)
詩題：昭和
篇目：唐大享拜洛樂章，十四首之七
朝代：唐
作者：武曌
卷別：卷六：郊廟歌辭六
詩序：登歌
詩文：舒陰致養，合大資生。德以恆固，功由永貞。升歌薦序，垂幣翹誠。虹開玉照，鳳引金聲。
---
武曌·歸和，二首之一 (唐大享拜洛樂章，十四首之十三)
詩題：歸和，二首之一
篇目：唐大享拜洛樂章，十四首之十三
朝代：唐
作者：武曌
卷別：卷六：郊廟歌辭六
詩序：送神
詩文：言旋雲洞兮躡煙途，永寧中宇兮安下都。包涵動植兮順榮枯，長貽寶貺兮贊瓊圖。
---
武曌·歸和，二首之二 (唐大享拜洛樂章，十四首之十四)
詩題：歸和，二首之二
篇目：唐大享拜洛樂章，十四首之十四
朝代：唐
作者：武曌
卷別：卷六：郊廟歌辭六
詩序：送神
詩文：調雲闋兮神座興，驂雲駕兮儼將昇。騰絳霄兮垂景祐，翹丹懇兮荷休徵。
---
武曌·登歌 (唐明堂樂章，十一首之五)
詩題：登歌
篇目：唐明堂樂章，十一首之五
朝代：唐
作者：武曌
卷別：卷五：郊廟歌辭五
詩文：禮崇宗祀，志表嚴禋。笙鏞合奏，文物惟新。敬遵茂典，敢擇良辰。潔誠斯著，奠謁方申。
---
武曌·皇嗣出入升降 (唐明堂樂章，十一首之三)
詩題：皇嗣出入升降
篇目：唐明堂樂章，十一首之三
朝代：唐
作者：武曌
卷別：卷五：郊廟歌辭五
詩文：至人光俗，大孝通神。謙以表性，恭惟立身。洪規載啟，茂典方陳。譽隆三善，祥開萬春。
---
武曌·皇帝行 (唐明堂樂章，十一首之二)
詩題：皇帝行
篇目：唐明堂樂章，十一首之二
朝代：唐
作者：武曌
卷別：卷五：郊廟歌辭五
詩文：仰膺歷數，俯順謳歌。遠安邇肅，俗阜時和。化光玉鏡，訟息金科。方興典禮，永戢干戈。
---
武曌·禋和 (唐大享拜洛樂章，十四首之十一)
詩題：禋和
篇目：唐大享拜洛樂章，十四首之十一
朝代：唐
作者：武曌
卷別：卷六：郊廟歌辭六
詩序：撤俎
詩文：百禮崇容，千官肅事。靈降無兆，神凝有粹。奠享咸周，威儀畢備。奏《夏》登列，歌《雍》撤肆。
---
武曌·第一 (唐享昊天樂，十二首之一)
詩題：第一
篇目：唐享昊天樂，十二首之一
朝代：唐
作者：武曌
卷別：卷五：郊廟歌辭五
詩文：太陰凝至化，貞耀蘊軒儀。德邁娥臺敞，仁高姒幄披。捫天遂啟極，夢日乃昇曦。
---
武曌·第七 (唐享昊天樂，十二首之七)
詩題：第七
篇目：唐享昊天樂，十二首之七
朝代：唐
作者：武曌
卷別：卷五：郊廟歌辭五
詩文：樽浮九醞，禮備三周。陳誠菲奠，契福神猷。
---
武曌·第三 (唐享昊天樂，十二首之三)
詩題：第三
篇目：唐享昊天樂，十二首之三
朝代：唐
作者：武曌
卷別：卷五：郊廟歌辭五
詩文：乾儀混成沖邃，天道下濟高明。闓陽晨披紫闕，太一曉降黃庭。圓壇敢申昭報，方璧冀展虔情。丹襟式敷衷懇，玄鑒庶察微誠。
---
武曌·第九 (唐享昊天樂，十二首之九)
詩題：第九
篇目：唐享昊天樂，十二首之九
朝代：唐
作者：武曌
卷別：卷五：郊廟歌辭五
詩文：荷恩承顧托，執契恭臨撫。廟略靜邊荒，天兵曜神武。有截資先化，無為遵舊矩。禎符降昊穹，大業光寰宇。
---
武曌·第二 (唐享昊天樂，十二首之二)
詩題：第二
篇目：唐享昊天樂，十二首之二
朝代：唐
作者：武曌
卷別：卷五：郊廟歌辭五
詩文：瞻紫極，望玄穹。翹至懇，罄深衷。聽雖遠，誠必通。垂厚澤，降雲宮。
---
武曌·第五 (唐享昊天樂，十二首之五)
詩題：第五
篇目：唐享昊天樂，十二首之五
朝代：唐
作者：武曌
卷別：卷五：郊廟歌辭五
詩文：朝壇霧卷，曙嶺煙沉。爰設筐幣，式表誠心。筵輝麗璧，樂暢和音。仰惟靈鑒，俯察翹襟。
---
武曌·第八 (唐享昊天樂，十二首之八)
詩題：第八
篇目：唐享昊天樂，十二首之八
朝代：唐
作者：武曌
卷別：卷五：郊廟歌辭五
詩文：奠璧郊壇昭大禮，鏘金拊石表虔誠。始奏《承雲》娛帝賞，復歌《調露》暢《韶》《英》。
---
武曌·第六 (唐享昊天樂，十二首之六)
詩題：第六
篇目：唐享昊天樂，十二首之六
朝代：唐
作者：武曌
卷別：卷五：郊廟歌辭五
詩文：昭昭上帝，穆穆下臨。禮崇備物，樂奏鏘金。蘭羞委薦，桂醑盈斟。敢希明德，聿罄莊心。
---
武曌·第十 (唐享昊天樂，十二首之十)
詩題：第十
篇目：唐享昊天樂，十二首之十
朝代：唐
作者：武曌
卷別：卷五：郊廟歌辭五
詩文：肅肅祀典，邕邕禮秩。三獻已周，九成斯畢。爰撤其俎，載遷其實。或升或降，唯誠唯質。
---
武曌·第十一 (唐享昊天樂，十二首之十一)
詩題：第十一
篇目：唐享昊天樂，十二首之十一
朝代：唐
作者：武曌
卷別：卷五：郊廟歌辭五
詩文：禮終肆類，樂闋九成。仰惟明德，敢薦非馨。顧慚菲奠，久駐雲軿。瞻荷靈澤，悚戀兼盈。
---
武曌·第十二 (唐享昊天樂，十二首之十二)
詩題：第十二
篇目：唐享昊天樂，十二首之十二
朝代：唐
作者：武曌
卷別：卷五：郊廟歌辭五
詩文：式乾路，闢天扉。迴日馭，動雲衣。登金闕，入紫微。望仙駕，仰恩徽。
---
武曌·第四 (唐享昊天樂，十二首之四)
詩題：第四
篇目：唐享昊天樂，十二首之四
朝代：唐
作者：武曌
卷別：卷五：郊廟歌辭五
詩文：巍巍叡業廣，赫赫聖基隆。菲德承先顧，禎符萃眇躬。銘開武巖側，圖薦洛川中。微誠詎幽感，景命忽昭融。有懷慚紫極，無以謝玄穹。
---
武曌·羽音 (唐明堂樂章，十一首之十一)
詩題：羽音
篇目：唐明堂樂章，十一首之十一
朝代：唐
作者：武曌
卷別：卷五：郊廟歌辭五
詩文：葭律肇啟隆冬，蘋藻攸陳饗祭。黃鍾既陳玉燭，紅粒方殷稔歲。
---
武曌·致和 (唐大享拜洛樂章，十四首之二)
詩題：致和
篇目：唐大享拜洛樂章，十四首之二
朝代：唐
作者：武曌
卷別：卷六：郊廟歌辭六
詩文：神功不測兮運陰陽，包藏萬宇兮孕八荒。天符既出兮帝業昌，原臨明祀兮降禎祥。
---
武曌·角音 (唐明堂樂章，十一首之八)
詩題：角音
篇目：唐明堂樂章，十一首之八
朝代：唐
作者：武曌
卷別：卷五：郊廟歌辭五
詩文：出震位，開平秩。扇條風，乘甲乙。龍德盛，鳥星出。薦珪篚，陳誠實。
---
武曌·迎送王公 (唐明堂樂章，十一首之四)
詩題：迎送王公
篇目：唐明堂樂章，十一首之四
朝代：唐
作者：武曌
卷別：卷五：郊廟歌辭五
詩文：千官肅事，萬國朝宗。載延百辟，爰集三宮。君臣德合，魚水斯同。睿圖方永，周曆長隆。
---
武曌·送神 (唐武氏享先廟樂章)
詩題：送神
篇目：唐武氏享先廟樂章
朝代：唐
作者：武曌
卷別：卷十二：郊廟歌辭十二
詩文：先德謙撝冠昔，嚴規節素超今。奉國忠誠每竭，承家至孝純深。追崇懼乖尊意，顯號恐玷徽音。既迫王公屢請，方乃俯遂群心。有限無由展敬，奠醑每闕親斟。大禮虔申典冊，蘋藻敬薦翹襟。
---
武曌·通和 (唐大享拜洛樂章，十四首之十二)
詩題：通和
篇目：唐大享拜洛樂章，十四首之十二
朝代：唐
作者：武曌
卷別：卷六：郊廟歌辭六
詩序：辭神
詩文：皇皇靈睠，穆穆神心。暫動凝質，還歸積陰。功玄樞紐，理寂高深。銜恩佩德，聳志翹襟。
---
武曌·配饗 (唐明堂樂章，十一首之六)
詩題：配饗
篇目：唐明堂樂章，十一首之六
朝代：唐
作者：武曌
卷別：卷五：郊廟歌辭五
詩文：笙鏞間玉宇，文物昭清暉。睟影臨芳奠，休光下太微。孝思期有感，明潔庶無違。
---
武曌·顯和 (唐大享拜洛樂章，十四首之五)
詩題：顯和
篇目：唐大享拜洛樂章，十四首之五
朝代：唐
作者：武曌
卷別：卷六：郊廟歌辭六
詩文：菲躬承睿顧，薄德忝坤儀。乾乾遵後命，翼翼奉先規。撫俗勤雖切，還淳化尚虧。未能弘至道，何以契明祇。
---
武曌·顯和 (唐大享拜洛樂章，十四首之六)
詩題：顯和
篇目：唐大享拜洛樂章，十四首之六
朝代：唐
作者：武曌
卷別：卷六：郊廟歌辭六
詩序：受圖
詩文：顧德有慚虛菲，明祇屢降禎符。氾水初呈祕象，溫洛荐表昌圖。玄澤流恩載洽，丹襟荷渥增愉。
---
武曌·齊和 (唐大享拜洛樂章，十四首之九)
詩題：齊和
篇目：唐大享拜洛樂章，十四首之九
朝代：唐
作者：武曌
卷別：卷六：郊廟歌辭六
詩序：送文舞迎武舞
詩文：沈潛演貺分三極，廣大凝禎總萬方。既薦羽旌文化啟，還呈幹鏚武威揚。
---
武陵王紀·明君詞 (吟嘆曲，五十九首之三十三)
詩題：明君詞
篇目：吟嘆曲，五十九首之三十三
朝代：南朝梁
作者：武陵王紀
卷別：卷二十九：相和歌辭四
詩文：塞外無春色，邊城有風霜。誰堪覽明鏡，持許照紅妝。
---
歸登·請神 (唐享惠昭太子廟樂章，六首之一)
詩題：請神
篇目：唐享惠昭太子廟樂章，六首之一
朝代：唐
作者：歸登
卷別：卷十二：郊廟歌辭十二
詩文：嘉薦既陳，祀事孔明。閒歌在堂，萬舞在庭。外則盡物，內則盡誠。鳳笙如聞，歆其潔精。
---
段文昌·象德舞 (唐享太廟樂章，十一首之六)
詩題：象德舞
篇目：唐享太廟樂章，十一首之六
朝代：唐
作者：段文昌
卷別：卷十一：郊廟歌辭十一
詩序：獻憲宗
詩文：肅肅清廟，登顯至德。澤周八荒，兵定四極。生物咸遂，群盜滅息。明聖欽承，子孫千億。
---
殷淡·嘉胙樂 (宋章廟樂舞歌，十五首之十二)
詩題：嘉胙樂
篇目：宋章廟樂舞歌，十五首之十二
朝代：晉
作者：殷淡
卷別：卷八：郊廟歌辭八
詩序：受福酒
詩文：禮薦洽，福時昌。皇聖膺嘉祐，帝業凝休祥。居極乘景運，宅德瑞中王。澄明臨四表，精華延八鄉。洞海周聲惠，徹宇麗乾光。靈慶纏世祉，鴻烈永無疆。
---
殷淡·肅咸樂，二首之一 (宋章廟樂舞歌，十五首之一)
詩題：肅咸樂，二首之一
篇目：宋章廟樂舞歌，十五首之一
朝代：晉
作者：殷淡
卷別：卷八：郊廟歌辭八
詩序：賓出入
詩文：彝承孝典，恭事嚴聖。浹天奉賮，罄壤齊慶。司儀具序，羽容夙彰。芬枝颺烈，黼構周張。助寶奠軒，酎珍充庭。璆縣凝會，琄朱佇聲。先期選禮，肅若有承。祗對靈祉，皇慶昭膺。
---
殷淡·肅咸樂，二首之二 (宋章廟樂舞歌，十五首之二)
詩題：肅咸樂，二首之二
篇目：宋章廟樂舞歌，十五首之二
朝代：晉
作者：殷淡
卷別：卷八：郊廟歌辭八
詩序：賓出入
詩文：尊事威儀，輝容昭敘。迅恭神明，粱盛牲俎。肅肅嚴宮，藹藹崇基。皇靈降祉，百祇具司。戒誠望夜，端列承朝。依微昭旦，物色輕霄。鴻慶遐鬯，嘉薦令芳。翊帝明德，永祚流光。
---
殷英童·採蓮曲 (江南弄中，三十四首之十三)
詩題：採蓮曲
篇目：江南弄中，三十四首之十三
朝代：隋
作者：殷英童
卷別：卷五十：清商曲辭七
詩文：蕩舟無數伴，解纜自相催。汗粉無庸拭，風裾隨意開。棹移浮荇亂，船進倚荷來。藕絲牽作縷，蓮葉捧成杯。
---
殷謀·日出東南隅行 (相和曲下，五十三首之四十八)
詩題：日出東南隅行
篇目：相和曲下，五十三首之四十八
朝代：南朝陳
作者：殷謀
卷別：卷二十八：相和歌辭三
詩文：秦樓出佳麗，正值朝日光。陌頭能駐馬，花處復添香。
---
毛處約·雉子斑 (漢鐃歌中，二十八首之四)
詩題：雉子斑
篇目：漢鐃歌中，二十八首之四
朝代：南朝梁
作者：毛處約
卷別：卷十八：鼓吹曲辭三
詩文：春物始芳菲，春雉正相追。澗響連朝雊，花光帶錦衣。竄跡時移影，驚媒或亂飛。能使如皋路，相逢巧笑歸。
---
江奐·淥水曲 (蔡氏五弄，二十三首之八)
詩題：淥水曲
篇目：蔡氏五弄，二十三首之八
朝代：南朝齊
作者：江奐
卷別：卷五十九：琴曲歌詞三
詩文：塘上蒲欲齊，汀州杜將歇。春心既易蕩，春流豈難越。桂楫及晚風，菱江映初月。芳香若可贈，為君步羅襪。
---
江從簡·採荷調 (五十三首之十九)
詩題：採荷調
篇目：五十三首之十九
朝代：南朝梁
作者：江從簡
卷別：卷七十五：雜曲歌辭十五
詩題解：《樂府廣題》曰：「梁太尉從事中郎江從簡，年十七，有才思。為《採荷調》以刺何敬容。敬容覽之，不覺嗟賞，愛其巧麗。敬容時為宰相。」
詩文：欲持荷作柱，荷弱不勝梁。欲持荷作鏡，荷暗本無光。
---
江暉·劉生 (漢橫吹曲四，五十三首之四十九)
詩題：劉生
篇目：漢橫吹曲四，五十三首之四十九
朝代：南朝陳
作者：江暉
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：五陵多美選，六郡盡良家。劉生代豪蕩，標舉獨榮華。寶劍長三尺，金樽滿百花。唯當重意氣，何處有驕奢。
---
江暉·雨雪曲 (漢橫吹曲四，五十三首之三十八)
詩題：雨雪曲
篇目：漢橫吹曲四，五十三首之三十八
朝代：南朝陳
作者：江暉
卷別：卷二十四：橫吹曲辭四
詩文：邊城風雪至，客子自心悲。風哀笳弄斷，雪暗馬行遲。輕生本為國，重氣不關私。恐君猶不信，撫劍一揚眉。
---
江洪·採菱曲，二首之一 (江南弄下，五十首之十二)
詩題：採菱曲，二首之一
篇目：江南弄下，五十首之十二
朝代：南朝梁
作者：江洪
卷別：卷五十一：清商曲辭八
詩文：風生綠葉聚，波動紫莖開。含花複含實，正待佳人來。
---
江洪·採菱曲，二首之二 (江南弄下，五十首之十三)
詩題：採菱曲，二首之二
篇目：江南弄下，五十首之十三
朝代：南朝梁
作者：江洪
卷別：卷五十一：清商曲辭八
詩文：白日和清風，輕雲雜高樹。忽然當此時，采菱複相遇。
---
江洪·淥水曲，二首之一 (蔡氏五弄，二十三首之十)
詩題：淥水曲，二首之一
篇目：蔡氏五弄，二十三首之十
朝代：南朝梁
作者：江洪
卷別：卷五十九：琴曲歌詞三
詩文：塵容不忍飾，臨池客未歸。誰能別淥水，全取浣羅衣。
---
江洪·淥水曲，二首之二 (蔡氏五弄，二十三首之十一)
詩題：淥水曲，二首之二
篇目：蔡氏五弄，二十三首之十一
朝代：南朝梁
作者：江洪
卷別：卷五十九：琴曲歌詞三
詩文：潺湲復皎潔，輕鮮自可悅。橫使有情禽，照影遂孤絕。
---
江洪·秋風，三首之一 (四十四首之十八)
詩題：秋風，三首之一
篇目：四十四首之十八
朝代：南朝梁
作者：江洪
卷別：卷六十：琴曲歌辭四
詩文：先拂連雲臺，罷入迎風殿。已折池中荷，復驅檐裏燕。
---
江洪·秋風，三首之三 (四十四首之二十)
詩題：秋風，三首之三
篇目：四十四首之二十
朝代：南朝梁
作者：江洪
卷別：卷六十：琴曲歌辭四
詩文：孀婦悲四時，況在秋閨內。淒葉留晚蟬，虛庭吐寒菜。
---
江洪·秋風，三首之二 (四十四首之十九)
詩題：秋風，三首之二
篇目：四十四首之十九
朝代：南朝梁
作者：江洪
卷別：卷六十：琴曲歌辭四
詩文：北牖風催樹，南籬寒蛩吟。庭中無限月，思婦夜鳴砧。
---
江洪·胡笳曲，二首之一 (四首之三)
詩題：胡笳曲，二首之一
篇目：四首之三
朝代：南朝宋
作者：江洪
卷別：卷五十九：琴曲歌詞三
詩文：藏器欲逢時，年來不相讓。紅顏征戍兒，白首邊城將。
---
江洪·胡笳曲，二首之二 (四首之四)
詩題：胡笳曲，二首之二
篇目：四首之四
朝代：南朝宋
作者：江洪
卷別：卷五十九：琴曲歌詞三
詩文：落日慘無光，臨河獨飲馬。飋颶夕風高，聯翩飛雁下。　
---
江淹·古別離 (四十二首之二十九)
詩題：古別離
篇目：四十二首之二十九
朝代：南朝梁
作者：江淹
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：遠與君別者，乃至雁門關。黃雲蔽千里，游子何時還。送君如昨日，檐前露已團。不惜蕙草晚，所悲道里寒。君在天一涯，妾身長別離。願一見顏色，不異瓊樹枝。兔絲及水萍，所寄終不移。
---
江淹·善哉行 (瑟調曲一，十六首之十一)
詩題：善哉行
篇目：瑟調曲一，十六首之十一
朝代：南朝梁
作者：江淹
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：置酒坐飛閣，逍遙臨華池。神飆自遠至，左右芙蓉披。綠竹夾清水，秋蘭被幽崖。月出照園中，冠珮相追隨。客從南楚來，為我吹參差。淵魚猶伏浦，聽者未云疲。高文一何綺，小儒安足為。肅肅廣殿陰，雀聲愁北林。眾賓還城邑，何用慰我心。
---
江淹·從軍行，二首之一 (平調曲三，四十五首之三十四)
詩題：從軍行，二首之一
篇目：平調曲三，四十五首之三十四
朝代：南朝梁
作者：江淹
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：樽酒送征人，踟躕在親宴。日暮浮雲滋，握手淚如霰。悠悠清水川，嘉魴得所薦。而我在萬里，結友不相見。袖中有短書，願寄雙飛燕。
---
江淹·從軍行，二首之二 (平調曲三，四十五首之三十五)
詩題：從軍行，二首之二
篇目：平調曲三，四十五首之三十五
朝代：南朝梁
作者：江淹
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：從軍出隴北，長望陰山雲。涇渭各異流，恩情於此分。故人贈寶劍，鏤以瑤華文。一言鳳獨立，再說鸞無群。何得晨風起，悠哉凌翠氛。黃鵠去千里，垂涕為報君【垂淚為報君】。
---
江淹·怨歌行 (楚調曲中，五十五首之十九)
詩題：怨歌行
篇目：楚調曲中，五十五首之十九
朝代：南朝梁
作者：江淹
卷別：卷四十二：相和歌辭十七
詩文：紈扇如團月，出自機中素。畫作秦王女，乘鸞向煙霧。彩色世所重，雖新不代故。竊悲涼風至，吹我玉階樹。君子恩未畢，零落委中路。
---
江淹·採菱曲 (江南弄下，五十首之十一)
詩題：採菱曲
篇目：江南弄下，五十首之十一
朝代：南朝梁
作者：江淹
卷別：卷五十一：清商曲辭八
詩文：秋日心容與，涉水望碧蓮。紫菱亦可採，試以緩愁年。參差萬葉下，泛漾百流前。高彩隘通壑，香氣麗廣川。歌出櫂女曲，舞入江南弦。乘黿非逐俗，駕鯉乃懷仙。眾美信如此，無恨在清泉。
---
江淹·王子喬 (吟嘆曲，五十九首之五十六)
詩題：王子喬
篇目：吟嘆曲，五十九首之五十六
朝代：南朝梁
作者：江淹
卷別：卷二十九：相和歌辭四
詩題解：劉向《列仙傳》曰：「王子喬者，周靈王太子晉也，好吹笙作鳳鳴。遊伊、洛之間，道人浮丘公接以上嵩高山。三十餘年後，求之於山上，見桓良曰：『告我家，七月七日待我於緱氏山頭。』至時，果乘白鶴駐山頭，望之不得到，舉手謝時人，數日而去。為立祠於緱氏山下及嵩高之首焉。」
詩文：子喬好輕舉，不待鍊銀丹。控鶴去窈窕，學鳳對巑岏。山無一春草，谷有千年蘭。雲衣下躑躅，龍駕何時還？
---
江淹·迎送神升歌 (齊藉田樂歌，二首之一)
詩題：迎送神升歌
篇目：齊藉田樂歌，二首之一
朝代：南朝梁
作者：江淹
卷別：卷三：郊廟歌辭三
詩文：羽鑾從動，金駕時遊。教騰義鏡，樂綴禮修。率先丹耦，躬遵綠疇。靈之聖之，歲殷澤柔。
---
江淹·銅雀妓 (平調曲二，四十五首之十四)
詩題：銅雀妓
篇目：平調曲二，四十五首之十四
朝代：南朝梁
作者：江淹
卷別：卷三十一：相和歌辭六
詩文：武王去金閣，英威長寂寞，雄劍頓無光，雜佩亦銷爍。秋至明月圓，風傷白露落。清夜何湛湛，孤燭映蘭幕。撫影愴無從，惟懷憂不薄。瑤色行應罷，紅芳幾為樂。徒登歌舞臺，終成螻蟻郭。
---
江淹·饗神歌 (齊藉田樂歌，二首之二)
詩題：饗神歌
篇目：齊藉田樂歌，二首之二
朝代：南朝梁
作者：江淹
卷別：卷三：郊廟歌辭三
詩文：瓊斝既飾，繡簋以陳。方燮嘉種，永毓宵民。
---
江為·塞上 (樂府雜題三，五十七首之三十九)
詩題：塞上
篇目：樂府雜題三，五十七首之三十九
朝代：唐
作者：江為
卷別：卷九十二：新樂府辭三
詩文：萬里黃雲凍不飛，磧煙烽火夜深微。胡兒移帳寒笳絕，雪路時聞探馬歸。
---
江總·今日樂相樂 (瑟調曲四，三十九首之二十五)
詩題：今日樂相樂
篇目：瑟調曲四，三十九首之二十五
朝代：南朝陳
作者：江總
卷別：卷三十九：相和歌辭十四
詩文：綺殿文雅遒，玳筵歡趣密。鄭態逶迤舞，齊弦窈窕瑟。金罍送縹觴，王井沈朱實。願以北堂宴，長奉南山日。
---
江總·內殿賦新詩 (四十八首之十二)
詩題：內殿賦新詩
篇目：四十八首之十二
朝代：南朝陳
作者：江總
卷別：卷七十四：雜曲歌辭十四
詩文：兔影脈脈照金鋪，虬水滴滴寫玉壼。綺翼雕甍邇清漢，虹梁紫柱麗黃圖【虹梁桂柱麗黃圖】。風高暗綠凋殘柳，雨駛芳紅濕晚芙。三五二八佳年少，百萬千金買歌笑。偏羞故人織素詩，願奉秦聲采蓮調【願奉秦聲采菱調】。織女今夕渡銀河，當見清秋停玉梭【當見新秋停玉梭】。
---
江總·劉生 (漢橫吹曲四，五十三首之五十一)
詩題：劉生
篇目：漢橫吹曲四，五十三首之五十一
朝代：南朝陳
作者：江總
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：劉生負意氣，長嘯且徘徊。高論明秋水，命賞陟春臺。干戈倜儻用，筆硯縱橫才。置驛無年限，遊俠四方來。
---
江總·婦病行 (瑟調曲三，四十首之三十六)
詩題：婦病行
篇目：瑟調曲三，四十首之三十六
朝代：南朝陳
作者：江總
卷別：卷三十八：相和歌辭十三
詩文：窈窕懷貞室，風流挾琴婦。唯將角枕臥，自影啼妝久。羞開翡翠帷，懶對蒲萄酒。深悲在縑素，託意忘箕箒。夫婿府中趨，誰能大垂手。
---
江總·宛轉歌 (四十四首之七)
詩題：宛轉歌
篇目：四十四首之七
朝代：南朝陳
作者：江總
卷別：卷六十：琴曲歌辭四
詩題解：一曰《神女宛轉歌》。《續齊諧記》曰：「晉有王敬伯者，會稽餘姚人。少好學，善鼓琴。年十八，仕於東宮，為衛佐。休假還鄉，過吳，維舟中渚。登亭望月，悵然有懷，乃倚琴歌《泫露》之詩。俄聞戶外有嗟賞聲，見一女子，雅有容色，謂敬伯曰：『女郎悅君之琴，願共撫之。』敬伯許焉。既而女郎至，姿質婉麗，綽有餘態，從以二少女，一則向先至者。女郎乃撫琴揮弦，調韻哀雅，類今之登歌，曰：『古所謂《楚明君》也，唯嵇叔夜能為此聲，自茲已來，傳習數人而已。』復鼓琴，歌《遲風》之詞，因嘆息久之。乃命大婢酌酒，小婢彈箜篌，作《宛轉歌》。女郎脫頭上金釵，扣琴弦而和之，意韻繁諧，歌凡八曲。敬伯唯憶二曲。將去，留錦臥具、繡香囊，并佩一雙，以遺敬伯。敬伯報以牙火籠、玉琴軫。女郎悵然不忍別，且曰：『深閨獨處，十有六年矣。邂逅旅館，盡平生之志，蓋冥契，非人事也。』言竟便去。敬伯船至虎牢戍，吳令劉惠明者，有愛女早世，舟中亡臥具，於敬伯船獲焉。敬伯具以告，果於帳中得火籠、琴軫。女郎名妙容，字雅華，大婢名春條，年二十許，小婢名桃枝，年十五，皆善彈箜篌及《宛轉歌》，相繼俱卒。」唐李端又有《王敬伯歌》，亦出於此。
詩文：七夕天河白露明，八月濤水秋風驚。樓中恆聞哀響曲，塘上復有苦辛行。不解何意悲秋氣，直置無秋悲自生。不怨前階促織鳴，偏愁便路搗衣聲。別燕差池自有返，離蟬寂寞詎含情。雲聚懷情四望臺，月冷相思九重觀。欲題芍藥詩不成，來采芙蓉花已散。金樽送曲韓娥起，玉柱調弦楚妃嘆。翠眉結恨不復開，寶鬢迎秋度前亂。湘妃拭淚灑貞筠，筴藥浣衣何處人。步步香飛金薄履，盈盈扇掩珊瑚唇。已言採桑期陌上，復能解佩就江濱。競入華堂要花枕，爭開羽帳奉華茵。不惜獨眼前下釣，欲許便作後來新。後來瞑瞑同玉床，可憐顏色無比方。誰能巧笑特窺井，乍取新聲學繞梁。宿處留嬌墮黃珥，鏡前含笑弄明璫。菤葹摘心心不盡，茱萸折葉葉更芳。已聞能歌《洞簫賦》，詎是故愛邯鄲倡。
---
江總·怨詩，二首之一 (楚調曲上，三十六首之三十五)
詩題：怨詩，二首之一
篇目：楚調曲上，三十六首之三十五
朝代：南朝陳
作者：江總
卷別：卷四十一：相和歌辭十六
詩文：採桑歸路河流深，憶昔相期柏樹林。奈許新縑傷妾意，無由故劍動君心。
---
江總·怨詩，二首之二 (楚調曲上，三十六首之三十六)
詩題：怨詩，二首之二
篇目：楚調曲上，三十六首之三十六
朝代：南朝陳
作者：江總
卷別：卷四十一：相和歌辭十六
詩文：新梅嫩柳未障羞，情去思移那可留。團扇篋中言不分，纖腰掌上詎勝愁。
---
江總·折楊柳 (漢橫吹曲二，五十九首之四十四)
詩題：折楊柳
篇目：漢橫吹曲二，五十九首之四十四
朝代：南朝陳
作者：江總
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：萬里音塵絕，千條楊柳結。不悟倡園花，遙同天嶺雪。春心自浩蕩，春樹聊攀折。共此依依情，無奈年年別。
---
江總·東飛伯勞歌 (三十三首之十三)
詩題：東飛伯勞歌
篇目：三十三首之十三
朝代：南朝陳
作者：江總
卷別：卷六十八：雜曲歌辭八
詩文：南飛烏鵲北飛鴻，弄玉蘭香時會同。誰家可憐出窗牗，春心百媚勝楊柳。銀床金屋掛流蘇，寶鏡玉釵橫珊瑚。年時二八新紅臉，宜笑宜歌羞更斂。風花一去杳不歸，只為無雙惜舞衣。
---
江總·梅花落，三首之一 (漢橫吹曲四，五十三首之七)
詩題：梅花落，三首之一
篇目：漢橫吹曲四，五十三首之七
朝代：南朝陳
作者：江總
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：縹色動風香，羅生枝已長。妖姬墜馬髻，未插江南璫。轉袖花紛落，春衣共有芳。著作秋胡婦，獨采城南桑。
---
江總·梅花落，三首之三 (漢橫吹曲四，五十三首之九)
詩題：梅花落，三首之三
篇目：漢橫吹曲四，五十三首之九
朝代：南朝陳
作者：江總
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：臘月正月早驚春，眾花未發梅花新。可憐芬芳臨玉臺，朝攀晚折還復開。長安少年多輕薄，兩兩常唱梅花落。滿酌金卮催玉柱，落梅樹下宜歌舞。金谷萬株連綺甍，梅花密處藏嬌鶯。桃李佳人欲相照，摘葉牽花來並笑。楊柳條青樓上輕，梅花色白雪中明。橫笛短簫淒復切，誰知柏梁聲不絕。
---
江總·梅花落，三首之二 (漢橫吹曲四，五十三首之八)
詩題：梅花落，三首之二
篇目：漢橫吹曲四，五十三首之八
朝代：南朝陳
作者：江總
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：胡地少春來，三年驚落梅。偏疑粉蝶散，乍似雪花開。可憐香氣歇，可惜風相摧。金鐃且莫韻，玉笛幸徘徊。
---
江總·橫吹曲 (梁鼓角橫吹曲，十一首之十一)
詩題：橫吹曲
篇目：梁鼓角橫吹曲，十一首之十一
朝代：南朝陳
作者：江總
卷別：卷二十五：橫吹曲辭五
詩文：簫聲鳳臺曲，洞吹龍鍾管。鏜鎝漁陽摻，怨抑胡笳斷。
---
江總·洛陽道，二首之一 (漢橫吹曲三，六十八首之四十三)
詩題：洛陽道，二首之一
篇目：漢橫吹曲三，六十八首之四十三
朝代：南朝陳
作者：江總
卷別：卷二十三：橫吹曲辭三
詩文：德陽穿洛水，伊闕邇河橋。仙舟李膺棹，小馬王戎鑣。杏堂歌吹合，槐路風塵饒。綠珠含淚舞，孫秀強相邀。
---
江總·洛陽道，二首之二 (漢橫吹曲三，六十八首之四十四)
詩題：洛陽道，二首之二
篇目：漢橫吹曲三，六十八首之四十四
朝代：南朝陳
作者：江總
卷別：卷二十三：橫吹曲辭三
詩文：小平路四達，長秋聽五鐘。玉節迎司隸，錦車歸濯龍。弦歌聲不息，環佩響相從。花障蕩舟笑，日映下山逢。
---
江總·濟黃河 (四十八首之三十八)
詩題：濟黃河
篇目：四十八首之三十八
朝代：南朝陳
作者：江總
卷別：卷七十四：雜曲歌辭十四
詩文：蔥山淪外域，鹽澤隱遐方。兩京分際遠，九道派流長。未殫所聞見，無待驗詞章。留連嗟太史，惆悵踐黎陽。導波縈地節，疏氣耿天潢。憫周沉用寶，嘉晉肇為梁。
---
江總·烏棲曲 (西曲歌中，八十首之二十二)
詩題：烏棲曲
篇目：西曲歌中，八十首之二十二
朝代：南朝陳
作者：江總
卷別：卷四十八：清商曲辭五
詩文：桃花春水木蘭橈，金羈翠蓋聚河橋。隴西上計應行去，城南美人啼著曙。
---
江總·燕燕於飛 (六十六首之二十九)
詩題：燕燕於飛
篇目：六十六首之二十九
朝代：南朝陳
作者：江總
卷別：卷七十七：雜曲歌辭十七
詩題解：《燕燕》詩曰：「燕燕于飛，差池其羽。之子于歸，遠送于野。」《燕燕于飛》蓋出於此。按《燕燕》，本衛莊姜送歸妾之詩也。若江總辭，詠雙燕而已。
詩文：二月春暉暉，雙燕理毛衣。銜花弄藿蘼，拂葉隱芳菲。或在堂間戲，多從幕上飛。若作仙人履，終向日南歸。
---
江總·簫史曲 (江南弄下，五十首之四十三)
詩題：簫史曲
篇目：江南弄下，五十首之四十三
朝代：南朝陳
作者：江總
卷別：卷五十一：清商曲辭八
詩文：弄玉秦家女，簫史仙處童。來時兔月照，去後鳳樓空。密笑開還斂，浮聲咽更通。相期紅粉色，飛向紫煙中。
---
江總·紫騮馬 (漢橫吹曲四，五十三首之二十三)
詩題：紫騮馬
篇目：漢橫吹曲四，五十三首之二十三
朝代：南朝陳
作者：江總
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：春草正萋萋，蕩婦出空閨【蕩婦出金閨】。識是東方騎，猶帶北風嘶。揚鞭向柳市，細蹀上金堤。願君憐織素，殘妝尚有啼。
---
江總·置酒高殿上 (瑟調曲四，三十九首之十一)
詩題：置酒高殿上
篇目：瑟調曲四，三十九首之十一
朝代：南朝陳
作者：江總
卷別：卷三十九：相和歌辭十四
詩文：三清傳旨酒，柏梁奉歡宴。霜雲動玉葉，凍水疏金箭。羽籥響鐘石，流泉灌金殿。盛時不再得，光景馳如電。
---
江總·長安道 (漢橫吹曲三，六十八首之五十七)
詩題：長安道
篇目：漢橫吹曲三，六十八首之五十七
朝代：南朝陳
作者：江總
卷別：卷二十三：橫吹曲辭三
詩文：翠蓋乘輕露，金羈照落暉。五侯新拜罷，七貴早朝歸。轟轟紫陌上，藹藹紅塵飛。日暮延平客，風花拂舞衣。
---
江總·長相思，二首之一 (五十二首之三十八)
詩題：長相思，二首之一
篇目：五十二首之三十八
朝代：南朝陳
作者：江總
卷別：卷六十九：雜曲歌辭九
詩文：長相思，久離別，征夫去遠芳音滅。湘水深，隴頭咽。紅羅斗帳裏，綠綺清弦絕。逶迤百尺樓，愁思三秋結。
---
江總·長相思，二首之二 (五十二首之三十九)
詩題：長相思，二首之二
篇目：五十二首之三十九
朝代：南朝陳
作者：江總
卷別：卷六十九：雜曲歌辭九
詩文：長相思，久別離，春風送燕入檐窺。暗開脂粉弄花枝，紅樓千愁色，玉箸兩行垂。心心不相照，望望何由知。
---
江總·關山月 (漢橫吹曲三，六十八首之十二)
詩題：關山月
篇目：漢橫吹曲三，六十八首之十二
朝代：南朝陳
作者：江總
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：兔月半輪明，狐關一路平。無期從此別，復欲幾年行。映光書漢奏，分影照胡兵。流落今如此，長戍受降城。
---
江總·隴頭水，二首之一 (漢橫吹曲一，四十四首之十五)
詩題：隴頭水，二首之一
篇目：漢橫吹曲一，四十四首之十五
朝代：南朝陳
作者：江總
卷別：卷二十一：橫吹曲辭一
詩文：隴頭萬里外，天崖四面絕。人將蓬共轉，水與啼俱咽。驚湍自湧沸，古樹多摧折。傳聞博望侯，苦辛提漢節。
---
江總·隴頭水，二首之二 (漢橫吹曲一，四十四首之十六)
詩題：隴頭水，二首之二
篇目：漢橫吹曲一，四十四首之十六
朝代：南朝陳
作者：江總
卷別：卷二十一：橫吹曲辭一
詩文：霧暗山中日，風驚隴上秋。徒傷幽咽響，不見東西流。無期從此別，更度幾年幽。遙聞玉關道，望入杳悠悠。
---
江總·雉子斑 (漢鐃歌中，二十八首之五)
詩題：雉子斑
篇目：漢鐃歌中，二十八首之五
朝代：南朝梁
作者：江總
卷別：卷十八：鼓吹曲辭三
詩文：麥壟新秋來，澤雉屢徘徊。依花似協妒，拂草乍驚媒。三春桃照李，二月柳爭梅。暫往如皋路，當令巧笑開。
---
江總·雜曲，三首之一 (六十六首之五十六)
詩題：雜曲，三首之一
篇目：六十六首之五十六
朝代：南朝陳
作者：江總
卷別：卷七十七：雜曲歌辭十七
詩文：行行春徑蘼蕪綠，織素那復解琴心。乍愜南階悲綠草，誰堪東陌怨黃金。紅顏素月俱三五，夫婿何在今追虜。關山隴月春雪冰，誰見人啼花照戶。
---
江總·雜曲，三首之三 (六十六首之五十八)
詩題：雜曲，三首之三
篇目：六十六首之五十八
朝代：南朝陳
作者：江總
卷別：卷七十七：雜曲歌辭十七
詩文：泰山言應可轉移，新寵不信更參差。合歡錦帶鴛鴦鳥，同心綺袖連理枝。皎皎新秋明月開，早露飛螢暗裏來。鯨燈落花殊未盡，虯水銀箭莫相催。非是神女期河漢，別有仙姬入吹臺。未眠解著同心結，欲醉那堪連理杯。後宮不愜茱萸芳，夜夜爭開蘇合房。寶釵翠鬢還相似，朱唇玉面非一行。新人未語言如澀，新寵無前判不臧。願奉更衣蘭麝氣，恐君馬到自驚香。
---
江總·雜曲，三首之二 (六十六首之五十七)
詩題：雜曲，三首之二
篇目：六十六首之五十七
朝代：南朝陳
作者：江總
卷別：卷七十七：雜曲歌辭十七
詩文：殿內一處起金房，併勝餘人白玉堂。珊瑚掛鏡臨網戶，芙蓉作帳照雕梁。房櫳宛轉垂翠幕，佳麗逶迤隱珠箔。風前花管颺難留，舞處花鈿低不落。陽臺通夢太非真，洛浦凌波復不新。曲中唯聞張女曲，定有同姓可憐人。但願私情賜斜領，不願傍人相比並。妾門逢春自可榮，君面未秋何意冷。
---
江總·雨雪曲 (漢橫吹曲四，五十三首之四十)
詩題：雨雪曲
篇目：漢橫吹曲四，五十三首之四十
朝代：南朝陳
作者：江總
卷別：卷二十四：橫吹曲辭四
詩文：雨雪隔榆溪，從軍度隴西。遶陣看狐跡，依山見馬蹄。天寒旗彩壞，地暗鼓聲低。漫漫愁雲起，蒼蒼別路迷。
---
江總·驄馬驅 (漢橫吹曲四，五十三首之三十六)
詩題：驄馬驅
篇目：漢橫吹曲四，五十三首之三十六
朝代：南朝陳
作者：江總
卷別：卷二十四：橫吹曲辭四
詩文：長城兵氣寒，飲馬詎為難。暫解青絲轡，行歇鏤衢鞍。白登圍轉急，黃河凍不幹。萬里朝飛電，論功易走丸。
---
沈佺期·出塞 (漢橫吹曲一，四十四首之四十)
詩題：出塞
篇目：漢橫吹曲一，四十四首之四十
朝代：唐
作者：沈佺期
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：十年通大漠，萬里出長平。寒日生戈劍，陰雲搖旆旌。飢烏啼舊壘，疲馬戀空城。辛苦皋蘭北，胡霜損漢兵。
---
沈佺期·古別離 (四十二首之三十)
詩題：古別離
篇目：四十二首之三十
朝代：唐
作者：沈佺期
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：白水東悠悠，中有西行舟。舟行有返棹，水去無還流。奈何生別者，戚戚懷遠遊。遠遊誰當惜，所悲會難收。自君間芳躧，青陽四五遒。皓月掩蘭室，光風虛蕙樓。相思無明晦，長嘆累冬秋。離居分遲暮，高駕何淹留。
---
沈佺期·古歌 (歌辭四，四十八首之四十六)
詩題：古歌
篇目：歌辭四，四十八首之四十六
朝代：唐
作者：沈佺期
卷別：卷八十六：雜歌謠辭四
詩文：落葉流風向玉臺，夜寒秋思洞房開。水精簾外金波下，雲母窗前銀漢迴。玉階陰陰苔蘚色，君王履綦難再得。璇閨窈窕秋夜長，繡戶徘徊秋月光。燕姬綵帳芙蓉色，秦子金爐蘭麝香。北斗七星橫夜半，清歌一曲斷君腸。
---
沈佺期·巫山高，二首之一 (漢鐃歌中，七十一首之十一)
詩題：巫山高，二首之一
篇目：漢鐃歌中，七十一首之十一
朝代：唐
作者：沈佺期
卷別：卷十七：鼓吹曲辭二
詩文：巫山峰十二，環合隱昭回。俯眺琵琶峽，平看雲雨臺。古槎天外倚，瀑水日邊來。何忽啼猿夜，荊王枕席開。
---
沈佺期·巫山高，二首之二 (漢鐃歌中，七十一首之十二)
詩題：巫山高，二首之二
篇目：漢鐃歌中，七十一首之十二
朝代：唐
作者：沈佺期
卷別：卷十七：鼓吹曲辭二
詩文：神女向高唐，巫山下夕陽。徘徊作行雨，婉孌逐荊王。電影江前落，雷聲峽外長。霽雲無處所，臺館曉蒼蒼。
---
沈佺期·折楊柳 (漢橫吹曲二，五十九首之四十六)
詩題：折楊柳
篇目：漢橫吹曲二，五十九首之四十六
朝代：唐
作者：沈佺期
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：玉窗朝日映，羅帳春風吹。拭淚攀楊柳，長條宛地垂。白花飛歷亂，黃鳥思參差。妾自肝腸斷，傍人那得知。
---
沈佺期·有所思 (漢鐃歌中，七十一首之六十六)
詩題：有所思
篇目：漢鐃歌中，七十一首之六十六
朝代：唐
作者：沈佺期
卷別：卷十七：鼓吹曲辭二
詩文：君子事行役，再空芳歲期。美人曠延佇，萬里浮雲思。園槿綻紅豔，郊桑柔綠滋。坐看長夏晚，秋月生羅帷。
---
沈佺期·梅花落 (漢橫吹曲四，五十三首之十一)
詩題：梅花落
篇目：漢橫吹曲四，五十三首之十一
朝代：唐
作者：沈佺期
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：鐵騎幾時回，金閨怨早梅。雪中花已落【雪寒花已落】，風暖葉應開。夕逐新春管，香迎小歲杯。感時何足貴，書裏報輪臺。
---
沈佺期·獨不見 (五十三首之四十八)
詩題：獨不見
篇目：五十三首之四十八
朝代：唐
作者：沈佺期
卷別：卷七十五：雜曲歌辭十五
詩題解：《樂府解題》曰：「《獨不見》，傷思而不得見也。」
詩文：盧家小婦鬱金堂，海燕雙棲玳瑁梁。九月寒砧催下葉，十年征戍憶遼陽。白狼河北音書斷，丹鳳城南秋夜長。誰謂含愁獨不見，使妾明月照流黃。
---
沈佺期·王昭君 (吟嘆曲，五十九首之十一)
詩題：王昭君
篇目：吟嘆曲，五十九首之十一
朝代：唐
作者：沈佺期
卷別：卷二十九：相和歌辭四
詩文：非君惜鶯殿，非妾妒蛾眉。薄命由驕虜，無情是畫師。嫁來胡地惡，不並漢宮時。心苦無聊賴，何堪上馬辭。
---
沈佺期·芳樹 (漢鐃歌中，七十一首之四十)
詩題：芳樹
篇目：漢鐃歌中，七十一首之四十
朝代：唐
作者：沈佺期
卷別：卷十七：鼓吹曲辭二
詩文：何地早芳菲，宛在長門殿。夭桃色若綬，穠李光如練。啼鳥弄花疏，遊蜂飲香遍。嘆息春風起，飄零君不見。
---
沈佺期·釣竿篇 (漢鐃歌中，二十八首之二十八)
詩題：釣竿篇
篇目：漢鐃歌中，二十八首之二十八
朝代：唐
作者：沈佺期
卷別：卷十八：鼓吹曲辭三
詩文：朝日斂紅煙，垂竿向綠川。人疑天上坐，魚似鏡中懸。避楫時驚透，猜鉤每誤牽。湍危不理轄，潭靜欲留船。釣玉君徒尚，徵金我未賢。為看芳餌下，貪得會無全。
---
沈佺期·銅雀妓 (平調曲二，四十五首之十七)
詩題：銅雀妓
篇目：平調曲二，四十五首之十七
朝代：唐
作者：沈佺期
卷別：卷三十一：相和歌辭六
詩文：昔年分鼎地，今日望陵臺。一旦雄圖盡，千秋遺令開。綺羅君不見，歌舞妾空來。思共漳河水，東流無重迴。
---
沈佺期·長安道 (漢橫吹曲三，六十八首之六十八)
詩題：長安道
篇目：漢橫吹曲三，六十八首之六十八
朝代：唐
作者：沈佺期
卷別：卷二十三：橫吹曲辭三
詩文：秦地平如掌，層城出雲漢。樓閣九衢春，車馬千門旦。綠柳開復合，紅塵聚還散。日晚鬥雞回，經過狹斜看。
---
沈佺期·長門怨 (楚調曲中，五十五首之三十一)
詩題：長門怨
篇目：楚調曲中，五十五首之三十一
朝代：唐
作者：沈佺期
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：月皎風冷冷，長門次掖庭。玉階聞墜葉，羅幌見飛螢。清露凝珠綴，流塵下翠屏。妾心君未察，愁嘆劇繁星。
---
沈佺期·關山月 (漢橫吹曲三，六十八首之十五)
詩題：關山月
篇目：漢橫吹曲三，六十八首之十五
朝代：唐
作者：沈佺期
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：漢月生遼海，曈曨出半暉。合昏玄菟郡，中夜白登圍。暈落關山迥，光含霜霰微。將軍聽曉角，戰馬欲南歸。
---
沈佺期·霹靂引 (四十五首之二十一)
詩題：霹靂引
篇目：四十五首之二十一
朝代：唐
作者：沈佺期
卷別：卷五十七：琴曲歌辭一
詩題解：謝希逸《琴論》曰：「夏禹作《霹靂引》。」《樂府解題》曰：「楚商梁遊於雷澤，霹靂下，乃援琴而作之，名《霹靂引》。」未知孰是。
詩文：歲七月火伏而金生，客有鼓瑟於門者，奏霹靂之商聲。始戞羽以騞砉，終扣宮而砰駖。電耀耀兮龍躍，雷闐闐兮雨冥。氣嗚唅以會雅，態欻翕以橫生。有如驅千旗，制五兵，截荒虺，斮長鯨。孰與廣陵比意，別鶴儔精而已。俾我雄子魄動，毅夫髮立，懷恩不淺，武義雙輯。視胡若芥，剪羯如拾。豈徒慨慷中筵，備群娛之翕習哉！
---
沈佺期·鳳笙曲 (江南弄中，三十四首之三十三)
詩題：鳳笙曲
篇目：江南弄中，三十四首之三十三
朝代：唐
作者：沈佺期
卷別：卷五十：清商曲辭七
詩文：憶昔王子晉，鳳笙遊雲空。揮手弄白日，安能戀青宮。豈無嬋娟子，結念羅帳中。憐壽不貴色，身世兩無窮。
---
沈君攸·採桑 (相和曲下，五十三首之二十七)
詩題：採桑
篇目：相和曲下，五十三首之二十七
朝代：南朝梁
作者：沈君攸
卷別：卷二十八：相和歌辭三
詩文：南陌落光移，蠶妾畏桑萎。逐便牽低葉，爭多避小枝。摘駃籠行滿，攀高腕欲疲。看金怯舉意，求心自可知。
---
沈君攸·採蓮曲 (江南弄中，三十四首之八)
詩題：採蓮曲
篇目：江南弄中，三十四首之八
朝代：南朝梁
作者：沈君攸
卷別：卷五十：清商曲辭七
詩文：平川映曉霞，蓮舟泛浪華。衣香隨岸遠，荷影向流斜。度手牽長柄，轉楫避疏花。還船不畏滿，歸路詎嫌賒。
---
沈君攸·桂楫泛河中 (四十八首之十一)
詩題：桂楫泛河中
篇目：四十八首之十一
朝代：南朝梁
作者：沈君攸
卷別：卷七十四：雜曲歌辭十四
詩文：黃河曲渚通千里，濁水分流引八川。仙查逐源終未極，蘇亭遺跡尚難遷【漢帝遺跡尚難遷】。眇眇雲根侵遠樹，蒼蒼水氣雜遙天【蒼蒼水氣合遙天】。波影雜霞無定色，湍文觸岸不成圓。赤馬青龍交出浦【赤馬青驪交出浦】，飛雲蓋海遠凌煙。蓮舟渡沙轉不礙，桂楫距浪弱難前。風急金烏翅自轉，汀長錦纜影微懸。榜人欲歌先扣枻，津吏猶醉強持船。河堤極望今如此，行杯落葉詎虛傳。
---
沈君攸·羽觴飛上苑 (四十八首之十)
詩題：羽觴飛上苑
篇目：四十八首之十
朝代：南朝梁
作者：沈君攸
卷別：卷七十四：雜曲歌辭十四
詩題解：《楚辭》曰：「瑤漿蜜勺實羽觴。」張衡《西京賦》曰：「促中堂之狹坐，羽觴行而無算。」羽觴，謂杯上綴羽以速飲。《漢書音義》曰「羽觴，作生爵形」是也。
詩文：上路薄晚風塵合，禁苑初春氣色華。石徑斷絲闌蔓草，山流細沫擁浮花。魚文熠爚含餘日，鶴蓋低昂照落霞。隔樹根鞍喧寶馬，分衢玉軑動香車。車馬處處盡成陰，班荊促席對芳林。藤杯屢動情仍暢，翠樽引滿趣彌深。山陽倒載非難得，宜城醇醖促須斟。半醉驪歌應可奏，上客莫慮擲黃金。
---
沈君攸·薄暮動弦歌 (四十八首之九)
詩題：薄暮動弦歌
篇目：四十八首之九
朝代：南朝梁
作者：沈君攸
卷別：卷七十四：雜曲歌辭十四
詩文：柳谷向夕沉餘日，蕙樓臨砌徙斜光。金戶半入藂林影，蘭徑時移落蕊香。絲繩玉壺傳綺席，秦箏趙瑟響高堂。舞裙拂履喧珠珮，歌響出扇繞塵梁。雲邊雪飛弦柱促，留賓但須羅袖長。日暮歌鍾恆不倦，處處行樂為時康。
---
沈君攸·雙燕離 (四十七首之十八)
詩題：雙燕離
篇目：四十七首之十八
朝代：南朝梁
作者：沈君攸
卷別：卷五十八：琴曲歌辭二
詩題解：《琴集》曰：「《獨處吟》《流凘咽》《雙燕離》《處女吟》四曲，其詞俱亡。」《琴曆》曰：「河間新歌二十一章，此其四曲也。」
詩文：雙燕雙飛，雙情想思。容色已改，故心不衰。雙入幕，雙出帷。秋風去，春風歸。幕上危，雙燕離。銜羽一別涕泗垂，夜夜孤飛誰相知。左回右顧還相慕，翩翩桂水不忍渡，懸目掛心思越路。縈鬱摧折意不泄，願作鏡鸞相對絕【願作孤鸞對鏡絕】。
---
沈彬·入塞曲，二首之一 (漢橫吹曲二，五十九首之三十三)
詩題：入塞曲，二首之一
篇目：漢橫吹曲二，五十九首之三十三
朝代：隋
作者：沈彬
卷別：卷二十二：橫吹曲辭二
詩文：欲為皇王服遠戎，萬人金甲鼓鼙中。陣雲黯塞三邊黑，兵血愁天一片紅。半夜翻營旗攪月，深秋防戍劍磨風。謗書未及明君爇，臥骨將軍已歿功。
---
沈彬·入塞曲，二首之二 (漢橫吹曲二，五十九首之三十四)
詩題：入塞曲，二首之二
篇目：漢橫吹曲二，五十九首之三十四
朝代：隋
作者：沈彬
卷別：卷二十二：橫吹曲辭二
詩文：苦戰沙間臥箭痕，戍樓閒上望星文。生希國澤分偏將，死奪河源答聖君。鳶覷敗兵眠白草，馬驚邊鬼哭陰雲。功多地遠無人紀，漢閣笙歌日又曛。
---
沈彬·塞下，三首之一 (樂府雜題四，六十首之四十四)
詩題：塞下，三首之一
篇目：樂府雜題四，六十首之四十四
朝代：唐
作者：沈彬
卷別：卷九十三：新樂府辭四
詩文：塞葉聲悲秋欲霜，寒山數點下牛羊。映霞旅雁隨疏雨，向磧行人帶夕陽。邊騎不來沙路失，國恩深後海城荒。胡兒向北新成長，猶自千回問漢王。
---
沈彬·塞下，三首之三 (樂府雜題四，六十首之四十六)
詩題：塞下，三首之三
篇目：樂府雜題四，六十首之四十六
朝代：唐
作者：沈彬
卷別：卷九十三：新樂府辭四
詩文：月冷榆關過雁行，將軍寒笛老思鄉。貳師骨恨千夫壯，李廣魂飛一劍長。戍角就沙催落日，陰雲分磧護秋霜。誰知漢武輕中國，閒奪天山草木荒。
---
沈彬·塞下，三首之二 (樂府雜題四，六十首之四十五)
詩題：塞下，三首之二
篇目：樂府雜題四，六十首之四十五
朝代：唐
作者：沈彬
卷別：卷九十三：新樂府辭四
詩文：貴主和親殺氣沈，燕山閒獵鼓鼙音。旗分雪草偷邊馬，箭入寒雲落塞禽。隴月盡牽鄉思動，戰衣誰寄淚痕深。金釵謾作封侯別，擘破佳人萬里心。
---
沈彬·結客少年場行 (六十三首之九)
詩題：結客少年場行
篇目：六十三首之九
朝代：唐
作者：沈彬
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：重義輕生一劍知，白虹貫日報讎歸。片心惆悵清平世，酒市無人問布衣。
---
沈炯·獨酌謠 (謠辭一，三十三首之二十七)
詩題：獨酌謠
篇目：謠辭一，三十三首之二十七
朝代：南朝陳
作者：沈炯
卷別：卷八十七：雜歌謠辭五
詩題解：陳後主序曰：「齊人淳于善為十酒，偶效之作《獨酌謠》。」
詩文：獨酌謠，獨酌謠，獨酌獨長謠。智者不我顧，愚夫余不要。不愚復不智，誰當余見招。所以成獨酌，一酌一傾瓢。生涯本漫漫，神理暫超超。再酌矜許、史，三酌傲松、喬。頻煩四五酌，不覺凌丹霄。倏爾厭五鼎，俄然賤《九韶》。彭、殤無異葬，夷、蹠可同朝。龍蠖非不屈，鵬鷃本逍遙。寄語號呶侶，無乃太塵囂。
---
沈烱·長安少年行 (六十三首之四十九)
詩題：長安少年行
篇目：六十三首之四十九
朝代：南朝陳
作者：沈烱
卷別：卷六十六：雜曲歌辭六
詩文：長安好少年，驄馬鐵連錢，陳王裝腦勒，晉后鑄金鞭。步搖如飛燕，寶劍似舒蓮。去來新市側，遨遊大道邊。道邊一老翁，顏鬢如衰蓬。自言居漢世，少小見豪雄。五侯俱拜爵，七貴各論功。建章通北闕，複道度南宮。太后居長樂，天子出回中。玉輦迎飛燕，金山賞鄧通。一朝復一日，忽見朝市空。扶桑無復海，崑山倒向東。少年何假問，頹齡值福終。子孫冥滅盡，鄉閭復不同。淚盡眼方暗，髀傷耳自聾。杖策尋遺老，歌嘯詠悲翁。遭隨各有遇，非敢訪童蒙。
---
沈約· (梁北郊登歌，二首之一)
詩題：
篇目：梁北郊登歌，二首之一
朝代：南朝梁
作者：沈約
卷別：卷三：郊廟歌辭三
詩文：方壇既坎，地祇已出。盛典弗諐，群望咸秩。乃升乃獻，敬成禮卒。靈降無兆，神饗載謐。允矣嘉祚，其升如日。
---
沈約· (梁北郊登歌，二首之二)
詩題：
篇目：梁北郊登歌，二首之二
朝代：南朝梁
作者：沈約
卷別：卷三：郊廟歌辭三
詩文：至哉坤元，實惟厚載。躬茲奠饗，誠交顯晦。或升或降，搖珠動佩。德表成物，慶流皇代。純嘏不諐，祺福是賚。
---
沈約· (梁南郊登歌，二首之一)
詩題：
篇目：梁南郊登歌，二首之一
朝代：南朝梁
作者：沈約
卷別：卷三：郊廟歌辭三
詩文：暾既明，禮告成。惟聖祖，主上靈。爵已獻，罍又盈。息羽籥，展歌聲。僾如在，結皇情。
---
沈約· (梁南郊登歌，二首之二)
詩題：
篇目：梁南郊登歌，二首之二
朝代：南朝梁
作者：沈約
卷別：卷三：郊廟歌辭三
詩文：禮容盛，樽俎列。玄酒陳，陶匏設。獻清旨，致虔潔。王既升，樂已闋。降蒼昊，垂芳烈。
---
沈約·三婦豔詩 (清調曲三，四十八首之十六)
詩題：三婦豔詩
篇目：清調曲三，四十八首之十六
朝代：南朝梁
作者：沈約
卷別：卷三十五：相和歌辭十
詩文：大婦拂玉匣，中婦結珠帷。小婦獨無事，對鏡理蛾眉。良人且安臥，夜長方自私。
---
沈約·介雅，三首之一 (梁三朝雅樂歌，三十八首之十一)
詩題：介雅，三首之一
篇目：梁三朝雅樂歌，三十八首之十一
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「上壽酒奏《介雅》，取《詩·大雅》云：『君子萬年，介爾景福』也。三朝用之。」
詩文：百福四象初，萬壽三元始。拜獻惟袞職，同心協卿士。北極永無窮，南山何足擬。
---
沈約·介雅，三首之三 (梁三朝雅樂歌，三十八首之十三)
詩題：介雅，三首之三
篇目：梁三朝雅樂歌，三十八首之十三
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「上壽酒奏《介雅》，取《詩·大雅》云：『君子萬年，介爾景福』也。三朝用之。」
詩文：百味既含馨，六飲莫能尚。玉罍信湛湛，金卮頗搖漾。敬舉發天和，祥祉流嘉貺。
---
沈約·介雅，三首之二 (梁三朝雅樂歌，三十八首之十二)
詩題：介雅，三首之二
篇目：梁三朝雅樂歌，三十八首之十二
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「上壽酒奏《介雅》，取《詩·大雅》云：『君子萬年，介爾景福』也。三朝用之。」
詩文：壽隨百禮洽，慶與三朝升。惟皇集繁祉，景福互相仍。申錫永無遺，穰簡必來應。
---
沈約·俊雅，三首之一 (梁三朝雅樂歌，三十八首之一)
詩題：俊雅，三首之一
篇目：梁三朝雅樂歌，三十八首之一
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「眾官出入奏《俊雅》，取《禮記·王制》云：『司徒選士之秀者升之學，曰俊士也。』二郊、太廟、明堂，三朝同用焉。」
詩文：設官分職，髦俊攸俟。髦俊伊何？貴德尚齒。唐乂咸事，周寧多士。區區衛國，猶賴君子。漢之得人，帝猷乃理。
---
沈約·俊雅，三首之三 (梁三朝雅樂歌，三十八首之三)
詩題：俊雅，三首之三
篇目：梁三朝雅樂歌，三十八首之三
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「眾官出入奏《俊雅》，取《禮記·王制》云：『司徒選士之秀者升之學，曰俊士也。』二郊、太廟、明堂，三朝同用焉。」
詩文：重列北上，分庭異陛。百司揚職，九賓相禮。齊、宋舅甥，魯、衛兄弟。思皇藹藹，群龍濟濟。我有嘉賓，實惟愷悌。
---
沈約·俊雅，三首之二 (梁三朝雅樂歌，三十八首之二)
詩題：俊雅，三首之二
篇目：梁三朝雅樂歌，三十八首之二
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「眾官出入奏《俊雅》，取《禮記·王制》云：『司徒選士之秀者升之學，曰俊士也。』二郊、太廟、明堂，三朝同用焉。」
詩文：開我八襲，闢我九重。珩珮流響，纓紱有容。袞衣前邁，列辟雲從。義兼東序，事美西雍。分階等肅，異列齊恭。
---
沈約·卻東西門行 (瑟調曲二，三十六首之三十二)
詩題：卻東西門行
篇目：瑟調曲二，三十六首之三十二
朝代：南朝梁
作者：沈約
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《卻東西門行》，荀錄所載。武帝《鴻雁》一篇，今不傳。」
詩文：驅馬城西阿，遙眺想京闕。望極煙原盡，地遠山河沒。搖裝非短晨，還歌豈明發。修服悵邊羈，瞻途眇鄉謁。馳蓋轉徂龍，回星引奔月。樂去哀境滿。悲來壯心歇。歲華委徂貌，年霜移暮發。辰物久侵晏，征思坐論越。清氣掩行夢，憂原蕩瀛渤。一念起關山，千里顧兵窟。
---
沈約·君子有所思行 (三十四首之三十一)
詩題：君子有所思行
篇目：三十四首之三十一
朝代：南朝梁
作者：沈約
卷別：卷六十一：雜曲歌辭一
詩題解：《樂府解題》曰：「《君子有所思行》，晉陸機云：『命駕登北山。』宋鮑照云：『西上登雀臺。』梁沈約云：『晨策終南首。』其旨言雕室麗色，不足為久歡，宴安酖毒，滿盈所宜敬忌，與《君子行》異也。」
詩文：晨策終南首，顧望咸陽川。戚里溯曾闕，甲館負崇軒。複塗希紫閣，重臺擬望仙。巴姬幽蘭奏，鄭女陽春弦。共矜紅顏日，俱忘白髮年。寂寥茂陵宅，照曜未央蟬。無以五鼎盛，顧嗤三經玄。
---
沈約·君子行 (平調曲三，四十五首之四)
詩題：君子行
篇目：平調曲三，四十五首之四
朝代：南朝梁
作者：沈約
卷別：卷三十二：相和歌辭七
詩題解：《樂府解題》曰：「古辭云『君子防未然』，蓋言遠嫌疑也。又有《君子有所思行》，辭旨與此不同。」
詩文：良御惑燕楚，妙察亂澠淄。堤傾由漏壤，垣隙自危基。囂途或妄踐，黨義勿輕持。
---
沈約·商引 (相和六引，十七首之十)
詩題：商引
篇目：相和六引，十七首之十
朝代：南朝梁
作者：沈約
卷別：卷二十六：相和歌辭一
詩文：司秋紀兌奏西音，激揚鍾石和瑟琴，風流福被樂愔愔。
---
沈約·四時白紵歌，五首之一：春白紵 (雜舞四，四十八首之一)
詩題：四時白紵歌，五首之一：春白紵
篇目：雜舞四，四十八首之一
朝代：南朝梁
作者：沈約
卷別：卷五十六：舞曲歌辭五
詩題解：《古今樂錄》曰：「沈約云：『《白紵》五章，敕臣約造。武帝造後兩句。』」
詩文：蘭葉參差桃半紅，飛芳舞縠戲春風。如嬌如怨狀不同，含笑流眄滿堂中。翡翠群飛飛不息，願在雲間長比翼。佩服瑤草駐容色，舜日堯年歡無極。
---
沈約·四時白紵歌，五首之三：秋白紵 (雜舞四，四十八首之三)
詩題：四時白紵歌，五首之三：秋白紵
篇目：雜舞四，四十八首之三
朝代：南朝梁
作者：沈約
卷別：卷五十六：舞曲歌辭五
詩題解：《古今樂錄》曰：「沈約云：『《白紵》五章，敕臣約造。武帝造後兩句。』」
詩文：白露欲凝草已黃，金琯玉柱響洞房。雙心一意俱徊翔，吐情寄君君莫忘。翡翠群飛飛不息，願在雲間長比翼。佩服瑤草駐容色，舜日堯年歡無極。
---
沈約·四時白紵歌，五首之二：夏白紵 (雜舞四，四十八首之二)
詩題：四時白紵歌，五首之二：夏白紵
篇目：雜舞四，四十八首之二
朝代：南朝梁
作者：沈約
卷別：卷五十六：舞曲歌辭五
詩題解：《古今樂錄》曰：「沈約云：『《白紵》五章，敕臣約造。武帝造後兩句。』」
詩文：朱光灼爍照佳人，含情送意遙相親。嫣然宛轉亂心神，非子之故欲誰因。翡翠群飛飛不息，原在雲間長比翼。佩服瑤草駐容色，舜日堯年歡無極。
---
沈約·四時白紵歌，五首之五：夜白紵 (雜舞四，四十八首之五)
詩題：四時白紵歌，五首之五：夜白紵
篇目：雜舞四，四十八首之五
朝代：南朝梁
作者：沈約
卷別：卷五十六：舞曲歌辭五
詩題解：《古今樂錄》曰：「沈約云：『《白紵》五章，敕臣約造。武帝造後兩句。』」
詩文：秦箏齊瑟燕趙女，一朝得意心相許。明月如規方襲予，夜長未央歌《白紵》。翡翠群飛飛不息，願在雲間長比翼。佩服瑤草駐容色，舜日堯年歡無極。
---
沈約·四時白紵歌，五首之四：冬白紵 (雜舞四，四十八首之四)
詩題：四時白紵歌，五首之四：冬白紵
篇目：雜舞四，四十八首之四
朝代：南朝梁
作者：沈約
卷別：卷五十六：舞曲歌辭五
詩題解：《古今樂錄》曰：「沈約云：『《白紵》五章，敕臣約造。武帝造後兩句。』」
詩文：寒閨晝寢羅幌垂，婉容麗心長相知。雙去雙還誓不移，長袖拂面為君施。翡翠群飛飛不息，願在雲間長比翼。佩服瑤草駐容色，舜日堯年歡無極。
---
沈約·夜夜曲，二首之一 (四十首之九)
詩題：夜夜曲，二首之一
篇目：四十首之九
朝代：南朝梁
作者：沈約
卷別：卷七十六：雜曲歌辭十六
詩題解：《夜夜曲》，梁沈約所作也。梁《樂府解題》曰：「《夜夜曲》，傷獨處也。」
詩文：北斗闌干去，夜夜心獨傷。月輝橫射枕，燈光半隱床。
---
沈約·夜夜曲，二首之二 (四十首之十)
詩題：夜夜曲，二首之二
篇目：四十首之十
朝代：南朝梁
作者：沈約
卷別：卷七十六：雜曲歌辭十六
詩題解：《夜夜曲》，梁沈約所作也。梁《樂府解題》曰：「《夜夜曲》，傷獨處也。」
詩文：河漢縱復橫，北斗橫復直。星漢空如此，寧知心有憶。孤燈曖不明，寒機曉猶織。零淚向誰道，雞鳴徒嘆息。
---
沈約·宮引 (相和六引，十七首之八)
詩題：宮引
篇目：相和六引，十七首之八
朝代：南朝梁
作者：沈約
卷別：卷二十六：相和歌辭一
詩題解：《晉書·樂志》曰：「五聲，宮為君，宮之為言中也。中和之道，無往而不理焉。商為臣，商之為言強也，謂金性之堅強也。角為民，角之為言觸也，謂象諸陽氣，觸物而生也。徵為事，徵之為言止也，言物盛則止也。羽為物，羽之為言舒也，言陽氣將復，萬物孳育而舒生也。是以聞宮聲使人溫良而寬大，聞商聲使人方廉而好義，聞角聲使人惻隱而仁愛，聞徵聲使人樂養而好施，聞羽聲使人恭儉而好禮。」《隋書·樂志》曰：「梁有相和五引，三朝第一奏之，陳氏因焉。隋文帝開皇中，改五引為五音。唯迎氣於五郊，降神奏之。《月令》所謂『孟春其音角』也。」按古有清角、清徵之流，此則當聲為曲，即五音是也。《唐書·樂志》曰：「五郊迎氣，各以月律而奏其音。」蓋因隋舊制云。
詩文：八音資始君五聲，興比和樂感百精。優遊律呂被咸英。
---
沈約·寅雅 (梁三朝雅樂歌，三十八首之九)
詩題：寅雅
篇目：梁三朝雅樂歌，三十八首之九
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「王公出入奏《寅雅》，取《尚書》《周官》云：『貳公弘化，寅亮天地』也。三朝用之。」 
詩文：禮莫違，樂具舉。延籓辟，朝帝所。執桓蒲，列齊、莒。垂袞毳，紛容與。升有儀，降有序。齊簪紱，忘笑語。如矜嚴，終酣醑。
---
沈約·從軍行 (平調曲三，四十五首之三十一)
詩題：從軍行
篇目：平調曲三，四十五首之三十一
朝代：南朝梁
作者：沈約
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：惜哉征夫子，憂恨良獨多。浮天出鯤海，束馬渡交河。雲縈九折嶝，風卷萬里波。維舟無夕島，秣驥乏平莎。凌濤富驚沫，援木闕垂蘿。紅颼鳴疊嶼，流雲照層阿。玄埃晦朔馬，白日照吳戈。寢興流征怨，寤寐起還歌。晨裝豈輟警，夕壘詎淹和。苦哉遠征人，悲矣將如何！
---
沈約·徵引 (相和六引，十七首之十四)
詩題：徵引
篇目：相和六引，十七首之十四
朝代：南朝梁
作者：沈約
卷別：卷二十六：相和歌辭一
詩文：執衡司事宅離方，滔滔夏日火德昌，八音備舉樂無疆。
---
沈約·忱威 (梁鼓吹曲，十二首之五)
詩題：忱威
篇目：梁鼓吹曲，十二首之五
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第五曲《擁離》，改為《忱威》，言破加湖，元勳建也。」
詩文：忱威授律命蒼兕【忱威授律命蒼鬼】，言薄加湖灌秋水。迴瀾瀄汩泛增雉，爭河投岸掬盈指。犯刃嬰戈洞流矢，資此威烈齊文軌【資此盛烈齊文軌】。
---
沈約·怨歌行 (楚調曲中，五十五首之二十)
詩題：怨歌行
篇目：楚調曲中，五十五首之二十
朝代：南朝梁
作者：沈約
卷別：卷四十二：相和歌辭十七
詩文：時屯寧易犯，俗險信難群。坎𡓔元淑賦，頓挫敬通文。遽淪班姬寵，夙窆賈生墳。短俗同如此，長嘆何足雲。
---
沈約·悲哉行 (三十三首之十)
詩題：悲哉行
篇目：三十三首之十
朝代：南朝梁
作者：沈約
卷別：卷六十二：雜曲歌辭二
詩題解：《歌錄》曰：「《悲哉行》，魏明帝造。」《樂府解題》曰：「陸機云：『遊客芳春林。』謝惠連云：『羈人感淑節。』皆言客遊感物憂思而作也。」
詩文：旅遊媚年春，年春媚遊人。徐光旦垂彩，和露曉凝津。時嚶起稚葉，蕙氣動初蘋。一朝阻舊國，萬里隔良辰。
---
沈約·惟大梁 (梁鼓吹曲，十二首之十二)
詩題：惟大梁
篇目：梁鼓吹曲，十二首之十二
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第十二曲《上邪》，改為《惟大梁》，言梁德廣運，仁化洽也。」
詩文：惟大梁開運，受籙膺圖【受籙應圖】。君八極【天冠八極】，冠帶被五都【帶被五都】。四海並和會，排闕疑塞無異塗。
---
沈約·拂舞歌，八首之五：臨碣石 (雜舞三，二十五首之十一)
詩題：拂舞歌，八首之五：臨碣石
篇目：雜舞三，二十五首之十一
朝代：南朝梁
作者：沈約
卷別：卷五十五：舞曲歌辭四
詩文：碣石送返潮，登罘禮朝日。溟漲無端倪，山島互崇崪。驥老心未窮，酬恩豈終畢。
---
沈約·採桑度，七首之一 (西曲歌中，八十首之七十四)
詩題：採桑度，七首之一
篇目：西曲歌中，八十首之七十四
朝代：南朝梁
作者：沈約
卷別：卷四十八：清商曲辭五
詩題解：《採桑度》一曰《採桑》。《唐書·樂志》曰：「《採桑》因三洲曲而生，此聲苑也。《採桑度》，梁時作。」《水經》曰：「河水過屈縣西南為採桑津。《春秋》僖公八年，晉里克敗狄于採桑是也。」梁簡文帝《烏棲曲》曰：「採桑渡頭礙黃河，郎今欲渡畏風波。《古今樂錄》曰：「《採桑度》舊舞十六人，梁八人，即非梁時作矣。」
詩文：蠶生春三月，春桑正含綠。女兒採春桑，歌吹當春曲。
---
沈約·採桑度，七首之七 (西曲歌中，八十首之八十)
詩題：採桑度，七首之七
篇目：西曲歌中，八十首之八十
朝代：南朝梁
作者：沈約
卷別：卷四十八：清商曲辭五
詩題解：《採桑度》一曰《採桑》。《唐書·樂志》曰：「《採桑》因三洲曲而生，此聲苑也。《採桑度》，梁時作。」《水經》曰：「河水過屈縣西南為採桑津。《春秋》僖公八年，晉里克敗狄于採桑是也。」梁簡文帝《烏棲曲》曰：「採桑渡頭礙黃河，郎今欲渡畏風波。《古今樂錄》曰：「《採桑度》舊舞十六人，梁八人，即非梁時作矣。」
詩文：偽蠶化作繭，爛熳不成絲。徒勞無所獲，養蠶持底為。
---
沈約·採桑度，七首之三 (西曲歌中，八十首之七十六)
詩題：採桑度，七首之三
篇目：西曲歌中，八十首之七十六
朝代：南朝梁
作者：沈約
卷別：卷四十八：清商曲辭五
詩題解：《採桑度》一曰《採桑》。《唐書·樂志》曰：「《採桑》因三洲曲而生，此聲苑也。《採桑度》，梁時作。」《水經》曰：「河水過屈縣西南為採桑津。《春秋》僖公八年，晉里克敗狄于採桑是也。」梁簡文帝《烏棲曲》曰：「採桑渡頭礙黃河，郎今欲渡畏風波。《古今樂錄》曰：「《採桑度》舊舞十六人，梁八人，即非梁時作矣。」
詩文：繫條採春桑，採葉何紛紛。採桑不裝鉤，牽壞紫羅裙。
---
沈約·採桑度，七首之二 (西曲歌中，八十首之七十五)
詩題：採桑度，七首之二
篇目：西曲歌中，八十首之七十五
朝代：南朝梁
作者：沈約
卷別：卷四十八：清商曲辭五
詩題解：《採桑度》一曰《採桑》。《唐書·樂志》曰：「《採桑》因三洲曲而生，此聲苑也。《採桑度》，梁時作。」《水經》曰：「河水過屈縣西南為採桑津。《春秋》僖公八年，晉里克敗狄于採桑是也。」梁簡文帝《烏棲曲》曰：「採桑渡頭礙黃河，郎今欲渡畏風波。《古今樂錄》曰：「《採桑度》舊舞十六人，梁八人，即非梁時作矣。」
詩文：冶遊採桑女，盡有芳春色。姿容應春媚，粉黛不加飾。
---
沈約·採桑度，七首之五 (西曲歌中，八十首之七十八)
詩題：採桑度，七首之五
篇目：西曲歌中，八十首之七十八
朝代：南朝梁
作者：沈約
卷別：卷四十八：清商曲辭五
詩題解：《採桑度》一曰《採桑》。《唐書·樂志》曰：「《採桑》因三洲曲而生，此聲苑也。《採桑度》，梁時作。」《水經》曰：「河水過屈縣西南為採桑津。《春秋》僖公八年，晉里克敗狄于採桑是也。」梁簡文帝《烏棲曲》曰：「採桑渡頭礙黃河，郎今欲渡畏風波。《古今樂錄》曰：「《採桑度》舊舞十六人，梁八人，即非梁時作矣。」
詩文：春月採桑時，林下與歡俱。養蠶不滿百，那得羅繡襦。
---
沈約·採桑度，七首之六 (西曲歌中，八十首之七十九)
詩題：採桑度，七首之六
篇目：西曲歌中，八十首之七十九
朝代：南朝梁
作者：沈約
卷別：卷四十八：清商曲辭五
詩題解：《採桑度》一曰《採桑》。《唐書·樂志》曰：「《採桑》因三洲曲而生，此聲苑也。《採桑度》，梁時作。」《水經》曰：「河水過屈縣西南為採桑津。《春秋》僖公八年，晉里克敗狄于採桑是也。」梁簡文帝《烏棲曲》曰：「採桑渡頭礙黃河，郎今欲渡畏風波。《古今樂錄》曰：「《採桑度》舊舞十六人，梁八人，即非梁時作矣。」
詩文：綵桑盛陽月，綠葉何翩翩。攀條上樹表，牽壞紫羅裙。
---
沈約·採桑度，七首之四 (西曲歌中，八十首之七十七)
詩題：採桑度，七首之四
篇目：西曲歌中，八十首之七十七
朝代：南朝梁
作者：沈約
卷別：卷四十八：清商曲辭五
詩題解：《採桑度》一曰《採桑》。《唐書·樂志》曰：「《採桑》因三洲曲而生，此聲苑也。《採桑度》，梁時作。」《水經》曰：「河水過屈縣西南為採桑津。《春秋》僖公八年，晉里克敗狄于採桑是也。」梁簡文帝《烏棲曲》曰：「採桑渡頭礙黃河，郎今欲渡畏風波。《古今樂錄》曰：「《採桑度》舊舞十六人，梁八人，即非梁時作矣。」
詩文：語歡稍養蠶，一頭養百塸。奈當黑瘦盡，桑葉常不周。
---
沈約·於穆 (梁鼓吹曲，十二首之十一)
詩題：於穆
篇目：梁鼓吹曲，十二首之十一
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第十一曲《芳樹》，改為《於穆》，言大梁闡運，君臣和樂，休祚方遠也。」
詩文：於穆君臣，君臣和以肅。關王道，定天保，樂均靈囿，宴同在鎬。前庭懸鼓鐘【庭前懸鼓鐘】，左右列笙鏞。纓佩俯仰，有則備禮容。翔振鷺，騁群龍。隆周何足擬，遠與唐比蹤。
---
沈約·日出東南隅行 (相和曲下，五十三首之四十三)
詩題：日出東南隅行
篇目：相和曲下，五十三首之四十三
朝代：南朝梁
作者：沈約
卷別：卷二十八：相和歌辭三
詩文：朝日出邯鄲，照我叢臺端。中有傾城豔，顧景織羅紈。延軀似纖約，遺視若回瀾。瑤妝映層綺，金服炫彫欒。幸有同匡好，西仕服秦官。寶劍垂玉貝，汗馬飾金鞍。縈場類轉雪，逸控似騰鸞。羅衣夕解帶，玉釵暮垂冠。
---
沈約·明君詞 (吟嘆曲，五十九首之三十四)
詩題：明君詞
篇目：吟嘆曲，五十九首之三十四
朝代：南朝梁
作者：沈約
卷別：卷二十九：相和歌辭四
詩文：朝發披香殿，夕濟汾陰河。於茲懷九折，自此斂雙蛾。沾妝疑湛露，繞臆狀流波。日見奔沙起，稍覺轉蓬多。胡風犯肌骨，非直傷綺羅。銜涕試南望，關山鬱嵯峨。始作陽春曲，終成苦寒歌。唯有三五夜，明月暫經過。
---
沈約·明德凱容樂 (梁宗廟登歌，七首之一)
詩題：明德凱容樂
篇目：梁宗廟登歌，七首之一
朝代：南朝梁
作者：沈約
卷別：卷九：郊廟歌辭九
詩文：功高禮洽，道尊樂備。三獻具舉，百司在位。誠敬罔諐，幽明同致。茫茫億兆，無思不遂。蓋之如天，容之如地。
---
沈約·明德凱容樂 (梁宗廟登歌，七首之七)
詩題：明德凱容樂
篇目：梁宗廟登歌，七首之七
朝代：南朝梁
作者：沈約
卷別：卷九：郊廟歌辭九
詩文：祀典昭潔，我禮莫違。八簋充室，六龍解騑。神宮肅肅，靈寢微微。嘉薦既饗，景福攸歸。至德光被，洪祚載輝。
---
沈約·明德凱容樂 (梁宗廟登歌，七首之三)
詩題：明德凱容樂
篇目：梁宗廟登歌，七首之三
朝代：南朝梁
作者：沈約
卷別：卷九：郊廟歌辭九
詩文：有夏多罪，殷人塗炭。四海倒懸，十室思亂。自天命我，殲凶殄難。既躍乃飛，言登天漢。爰饗爰祀，福祿攸贊
---
沈約·明德凱容樂 (梁宗廟登歌，七首之二)
詩題：明德凱容樂
篇目：梁宗廟登歌，七首之二
朝代：南朝梁
作者：沈約
卷別：卷九：郊廟歌辭九
詩文：殷兆玉筐，周始邠王。於赫文祖，基我大樑。肇土七十，奄有四方。帝軒百祀，人思未忘。永言聖烈，祚我無疆。
---
沈約·明德凱容樂 (梁宗廟登歌，七首之五)
詩題：明德凱容樂
篇目：梁宗廟登歌，七首之五
朝代：南朝梁
作者：沈約
卷別：卷九：郊廟歌辭九
詩文：猗與至德，光被黔首。鑄鎔蒼昊，甄陶區有。肅恭三獻，對揚萬壽。比屋可封，含生無咎。匪徒七百，天長地久
---
沈約·明德凱容樂 (梁宗廟登歌，七首之六)
詩題：明德凱容樂
篇目：梁宗廟登歌，七首之六
朝代：南朝梁
作者：沈約
卷別：卷九：郊廟歌辭九
詩文：有命自天，於皇后帝。悠悠四海，莫不來祭。繁祉具膺，八神聳衛。福至有兆，慶來無際。播此餘休，于彼荒裔
---
沈約·明德凱容樂 (梁宗廟登歌，七首之四)
詩題：明德凱容樂
篇目：梁宗廟登歌，七首之四
朝代：南朝梁
作者：沈約
卷別：卷九：郊廟歌辭九
詩文：犧象既飾，罍俎斯具。我鬱載馨，黃流乃注。峨峨卿士，駿奔是務。佩上鳴階，纓還拂樹。悠悠億兆，天臨日煦
---
沈約·昏主恣淫慝 (梁鼓吹曲，十二首之八)
詩題：昏主恣淫慝
篇目：梁鼓吹曲，十二首之八
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第八曲《上陵》，改為《昏主恣淫慝》，言東昏政亂，武帝起義，平九江、姑熟，大破朱雀，伐罪弔民也。」
詩文：昏主恣淫慝，皆曰自昌盛。上仁矜億兆，誓師為請命。既齊丹浦戰，又符甲子辰。龕難伐有罪，伐罪弔斯民。悠悠萬姓，於此睹陽春。
---
沈約·有所思 (漢鐃歌中，七十一首之五十六)
詩題：有所思
篇目：漢鐃歌中，七十一首之五十六
朝代：南朝梁
作者：沈約
卷別：卷十七：鼓吹曲辭二
詩文：西征登隴首，東望不見家。關樹抽紫葉，塞草發青牙。昆明當欲滿，蒲萄應作花。垂淚對漢使，因書寄狹邪。
---
沈約·期運集 (梁鼓吹曲，十二首之十)
詩題：期運集
篇目：梁鼓吹曲，十二首之十
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第十曲《有所思》，改為《期運集》，言武帝膺籙受禪，德盛化遠也。」
詩文：期運集，惟皇膺寶符【惟皇應寶符】。龍躍清漢渚，鳳起方城隅【鳳起南城隅】。謳歌共適夏，獄訟兩違朱。二儀啟佳祚【二儀啟嘉祚】，千載猶旦暮。舞蹈流帝功，金玉昭王度【金石昭王度】。
---
沈約·木紀謝 (梁鼓吹曲，十二首之一)
詩題：木紀謝
篇目：梁鼓吹曲，十二首之一
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第一曲《朱鷺》，改為《木紀謝》，言齊謝梁升也。」
詩文：木紀謝，火運昌【炎運昌】。炳南陸，耀炎光。民去癸，鼎歸梁。鮫魚出，慶雲翔。韊五帝，軼三王。德無外，化溥將。仁蕩蕩，義湯湯。浸金石，達昊蒼。橫四海，被八荒。舞干戚，垂衣裳。對天眷，坐巖廊。胤有錫，祚無疆。風教遠，禮容盛。感人神，宣舞詠。降繁祉，延嘉慶。
---
沈約·東武吟行 (楚調曲上，三十六首之二十三)
詩題：東武吟行
篇目：楚調曲上，三十六首之二十三
朝代：南朝梁
作者：沈約
卷別：卷四十一：相和歌辭十六
詩題解：《古今樂錄》曰：「王僧虔《技錄》有《東武吟行》，今不歌。」《樂府解題》曰：「鮑照云『主人且勿喧』，沈約云『天德深且曠』，傷時移事異，榮華徂謝也。」左思《齊都賦》注云：「《東武》《泰山》，皆齊之土風，弦歌謳吟之曲名也。」《通典》曰：「漢有東武郡，今高密、諸城縣是也。」
詩文：天德深且曠，人世賤而浮。東枝纔拂景，西壑已停輈。逝辭金門寵，去飲玉池流。霄轡一永矣，俗累從此休。
---
沈約·桐柏山 (梁鼓吹曲，十二首之三)
詩題：桐柏山
篇目：梁鼓吹曲，十二首之三
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第三曲《艾如張》，改為《桐柏山》，言武帝牧司，王業彌章也。」
詩文：桐柏山，淮之首。肇基帝跡，遂光區有。大震邊關，殪獯醜。農既勸，民惟阜。穗充庭，稼盈畝。迨嘉辰，薦芳糗。納寒場，為春酒。昭景福，介眉壽。天斯長，地斯久。化無極，功無朽。
---
沈約·梁大壯大觀舞歌，二首之一：大壯舞歌 (雅舞，二十五首之十四)
詩題：梁大壯大觀舞歌，二首之一：大壯舞歌
篇目：雅舞，二十五首之十四
朝代：南朝梁
作者：沈約
卷別：卷五十二：舞曲歌辭一
詩題解：《隋書·樂志》曰：「梁初猶用《凱容》《宣烈》之舞，武帝定樂，以武舞為《大壯舞》，文舞為《大觀舞》。二郊明堂太廟三朝同用。」《古今樂錄》曰：「梁改《宣烈》為《大壯》，即周《武舞》也。改《凱容》為《大觀》，即舜《韶舞》也。陳以《凱容》樂舞用之郊廟，而《大壯》《大觀》猶同梁舞，所謂祠用宋曲，宴准梁樂，蓋取人神不雜也。」
詩序：《隋書·樂志》曰：「《大壯舞》取《易·彖》雲：『大壯，大者壯也，正大而天地之情可見也。』」《古今樂錄》曰：「《大壯》《大觀》二舞，以大為名。《老子》雲：『域中有四大。』《論語》雲：『惟天為大。』今制『大壯』『大觀』之名，亦因斯而立義焉。」
詩文：高高在上，實愛斯人。眷求聖德，大拯彝倫。率土方燎，如火在薪。惵惵黔首，暮不及晨。朱光啟耀，兆發穹旻。我皇鬱起，龍躍漢津。言屆牧野，電激雷震。闕鞏之甲，彭濮之人。或貔或武，漂杵浮輪。我邦雖舊，其命惟新。六伐仍止，七德必陳。君臨萬國，遂撫八夤。
---
沈約·梁大壯大觀舞歌，二首之二：大觀舞歌 (雅舞，二十五首之十五)
詩題：梁大壯大觀舞歌，二首之二：大觀舞歌
篇目：雅舞，二十五首之十五
朝代：南朝梁
作者：沈約
卷別：卷五十二：舞曲歌辭一
詩題解：《隋書·樂志》曰：「梁初猶用《凱容》《宣烈》之舞，武帝定樂，以武舞為《大壯舞》，文舞為《大觀舞》。二郊明堂太廟三朝同用。」《古今樂錄》曰：「梁改《宣烈》為《大壯》，即周《武舞》也。改《凱容》為《大觀》，即舜《韶舞》也。陳以《凱容》樂舞用之郊廟，而《大壯》《大觀》猶同梁舞，所謂祠用宋曲，宴准梁樂，蓋取人神不雜也。」
詩序：《隋書·樂志》曰：「《大觀舞》取《易‧彖》曰：『大觀在上。觀天之神道而四時不忒也。』」
詩文：皇矣帝烈，大哉興聖。奄有四方，受天明命。居上不怠，臨下惟敬。舉無愆則，動無失正。物從其本，人遂其性。昭播九功，肅齊八柄。寬以惠下，德以為政。三趾晨儀，重輪夕映。棧壑忘阻，梯山匪夐。如日有恆，與天無竟，載陳金石，式流舞詠。《咸》《英》《韶》《夏》，於茲比盛。
---
沈約·梁甫吟 (楚調曲上，三十六首之十七)
詩題：梁甫吟
篇目：楚調曲上，三十六首之十七
朝代：南朝梁
作者：沈約
卷別：卷四十一：相和歌辭十六
詩題解：《古今樂錄》曰：「王僧虔《技錄》有《梁甫吟行》，今不歌。謝希逸《琴論》曰：諸葛亮作《梁甫吟》。《陳武別傳》曰：武常騎驢牧羊，諸家牧豎十數人，或有知歌謠者，武遂學《泰山梁甫吟》《幽州馬客吟》及《行路難》之屬。《蜀志》曰：諸葛亮好為《梁甫吟》。然則不起於亮矣。李勉《琴說》曰：《梁甫吟》，曾子撰。《琴操》曰：曾子耕泰山之下，天雨雪凍，旬月不得歸，思其父母，作《梁山歌》。蔡邕《琴頌》曰：梁甫悲吟，周公越裳。」按梁甫，山名，在泰山下。《梁甫吟》，蓋言人死葬此山，亦葬歌也。又有《泰山梁甫吟》，與此頗同。
詩文：龍駕有馳策，日御不停陰。星籥亟迴變，氣化坐盈侵。寒光稍眇眇，秋塞日沉沉。高窗灰餘火，傾河駕騰參。飆風折暮草，驚竿霣層林。時雲靄空遠，淵水結清深。奔樞豈易紐，珠庭不可臨。懷仁每多意，履順孰能禁。露清一唯促，緩志且移心。京歌步梁甫，嘆絕有遺音。
---
沈約·梁鞞舞歌，七首之一 (雜舞二，二十五首之四)
詩題：梁鞞舞歌，七首之一
篇目：雜舞二，二十五首之四
朝代：南朝梁
作者：沈約
卷別：卷五十四：舞曲歌辭三
詩題解：《隋書·樂志》曰：「梁三朝樂第十七設《鼙舞》。」《唐書·樂志》曰：「《明君》，本漢世《鞞舞曲》。梁武帝時改其辭以歌君德。」
詩文：大梁七百始，天監三元初。聖功澄宇縣，帝德總車書。熙熙億兆臣，其志皆歡愉。
---
沈約·梁鞞舞歌，七首之七 (雜舞二，二十五首之十)
詩題：梁鞞舞歌，七首之七
篇目：雜舞二，二十五首之十
朝代：南朝梁
作者：沈約
卷別：卷五十四：舞曲歌辭三
詩題解：《隋書·樂志》曰：「梁三朝樂第十七設《鼙舞》。」《唐書·樂志》曰：「《明君》，本漢世《鞞舞曲》。梁武帝時改其辭以歌君德。」
詩文：至德同自然，裁成侔玄造。珍祥委天貺，靈物開地寶。窈窕降青琴，參差秀朱草。
---
沈約·梁鞞舞歌，七首之三 (雜舞二，二十五首之六)
詩題：梁鞞舞歌，七首之三
篇目：雜舞二，二十五首之六
朝代：南朝梁
作者：沈約
卷別：卷五十四：舞曲歌辭三
詩題解：《隋書·樂志》曰：「梁三朝樂第十七設《鼙舞》。」《唐書·樂志》曰：「《明君》，本漢世《鞞舞曲》。梁武帝時改其辭以歌君德。」
詩文：禮緝民用擾，樂諧風自移。舜琴中已絕，堯衣今復垂。象天則地，體無為。
---
沈約·梁鞞舞歌，七首之二 (雜舞二，二十五首之五)
詩題：梁鞞舞歌，七首之二
篇目：雜舞二，二十五首之五
朝代：南朝梁
作者：沈約
卷別：卷五十四：舞曲歌辭三
詩題解：《隋書·樂志》曰：「梁三朝樂第十七設《鼙舞》。」《唐書·樂志》曰：「《明君》，本漢世《鞞舞曲》。梁武帝時改其辭以歌君德。」
詩文：刑措甫自今，隆平亦肇茲。神武超楚、漢，安用道邠、岐。百拜奄來宅，執玉咸在斯。象天則地，體無為。
---
沈約·梁鞞舞歌，七首之五 (雜舞二，二十五首之八)
詩題：梁鞞舞歌，七首之五
篇目：雜舞二，二十五首之八
朝代：南朝梁
作者：沈約
卷別：卷五十四：舞曲歌辭三
詩題解：《隋書·樂志》曰：「梁三朝樂第十七設《鼙舞》。」《唐書·樂志》曰：「《明君》，本漢世《鞞舞曲》。梁武帝時改其辭以歌君德。」
詩文：望就逾軒、頊，鏗鏘掩《咸》《濩》。九尾擾成群，八象鳴相顧。象天則地，化雲布。
---
沈約·梁鞞舞歌，七首之六 (雜舞二，二十五首之九)
詩題：梁鞞舞歌，七首之六
篇目：雜舞二，二十五首之九
朝代：南朝梁
作者：沈約
卷別：卷五十四：舞曲歌辭三
詩題解：《隋書·樂志》曰：「梁三朝樂第十七設《鼙舞》。」《唐書·樂志》曰：「《明君》，本漢世《鞞舞曲》。梁武帝時改其辭以歌君德。」
詩文：有為臣所執，司契君之道。運行乃四時，無言信蒼昊。宸居體沖寂，忘懷定天保。
---
沈約·梁鞞舞歌，七首之四 (雜舞二，二十五首之七)
詩題：梁鞞舞歌，七首之四
篇目：雜舞二，二十五首之七
朝代：南朝梁
作者：沈約
卷別：卷五十四：舞曲歌辭三
詩題解：《隋書·樂志》曰：「梁三朝樂第十七設《鼙舞》。」《唐書·樂志》曰：「《明君》，本漢世《鞞舞曲》。梁武帝時改其辭以歌君德。」
詩文：治兵戰六獸，為邦命九官。靈蛇及瑞羽，分素復銜丹。
---
沈約·樂未央 (四十八首之三十三)
詩題：樂未央
篇目：四十八首之三十三
朝代：南朝梁
作者：沈約
卷別：卷七十四：雜曲歌辭十四
詩文：億舜日，萬堯年。詠《湛露》，歌《採蓮》。願雜百和氣，宛轉金爐前。
---
沈約·歌白帝 (梁明堂登歌，五首之四)
詩題：歌白帝
篇目：梁明堂登歌，五首之四
朝代：南朝梁
作者：沈約
卷別：卷三：郊廟歌辭三
詩文：神在秋方，帝居西皓。允茲金德，裁成萬寶。鴻來雀化，參見火邪。幕無玄鳥，菊有黃華。載列笙磬，式陳彝俎。靈罔常懷，惟德是與。
---
沈約·歌赤帝 (梁明堂登歌，五首之二)
詩題：歌赤帝
篇目：梁明堂登歌，五首之二
朝代：南朝梁
作者：沈約
卷別：卷三：郊廟歌辭三
詩文：炎光在離，火為威德。執禮昭訓，持衡受則。靡草既凋，溫風以至。嘉薦惟旅，時羞孔備。齊醍在堂，笙鏞在下。匪惟七百，無絕終始。
---
沈約·歌青帝 (梁明堂登歌，五首之一)
詩題：歌青帝
篇目：梁明堂登歌，五首之一
朝代：南朝梁
作者：沈約
卷別：卷三：郊廟歌辭三
詩文：帝居在震，龍德司春。開元布澤，含和尚仁。群居既散，歲云陽止。飭農分地，人粒惟始。雕梁繡栱，丹楹玉墀。靈威以降，百福來綏。
---
沈約·歌黃帝 (梁明堂登歌，五首之三)
詩題：歌黃帝
篇目：梁明堂登歌，五首之三
朝代：南朝梁
作者：沈約
卷別：卷三：郊廟歌辭三
詩文：鬱彼中壇，含靈闡化。迴環氣象，輪無輟駕。布德焉在，四序將收。音宮數五，飯稷驂駵。宅屏居中，旁臨外宇。升為帝尊，降為神主。
---
沈約·歌黑帝 (梁明堂登歌，五首之五)
詩題：歌黑帝
篇目：梁明堂登歌，五首之五
朝代：南朝梁
作者：沈約
卷別：卷三：郊廟歌辭三
詩文：德盛乎水，玄冥紀節。陰降陽騰，氣凝象閉。司智莅坎，駕鐵衣玄。祁寒坼地，晷度迴天。悠悠四海，駿奔奉職。祚我無疆，永隆人極。
---
沈約·永明樂 (五十三首之四十一)
詩題：永明樂
篇目：五十三首之四十一
朝代：南朝梁
作者：沈約
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：聯翩貴遊子，侈靡千金客。華轂起飛塵，珠履竟長陌。
---
沈約·江南弄，四首之一：趙瑟曲 (江南弄上，十四首之十一)
詩題：江南弄，四首之一：趙瑟曲
篇目：江南弄上，十四首之十一
朝代：南朝梁
作者：沈約
卷別：卷五十：清商曲辭七
詩文：邯鄲奇弄出文梓，縈弦急調切流徵。玄鶴徘徊白雲起。白雲起，鬱披香。離複合，曲未央。
---
沈約·江南弄，四首之三：陽春曲 (江南弄上，十四首之十三)
詩題：江南弄，四首之三：陽春曲
篇目：江南弄上，十四首之十三
朝代：南朝梁
作者：沈約
卷別：卷五十：清商曲辭七
詩序：劉向《新序·宋玉對楚威王問》曰：「客有歌於郢中者，其始曰《下里巴人》，國中屬而和者千人。其為《陽陵採薇》，國中屬而和者數百人。其為《陽春白雪》，國中屬而和者，數十人而已也。引商刻角，雜以流徵，國中屬而和者，不過數人。是以其曲彌高，其和彌寡。然則《陽春》所從來亦遠矣。」《樂府解題》曰：「陽春，傷也。」
詩文：楊柳垂地燕差池，緘情忍思落容儀。弦傷曲怨心自知。心自知，人不見。動羅裙，拂珠殿。
---
沈約·江南弄，四首之二：秦箏曲 (江南弄上，十四首之十二)
詩題：江南弄，四首之二：秦箏曲
篇目：江南弄上，十四首之十二
朝代：南朝梁
作者：沈約
卷別：卷五十：清商曲辭七
詩文：羅袖飄纚拂雕桐，促柱高張散輕宮。迎歌度舞遏歸風。遏歸風，止流月。壽萬春，歡無歇。
---
沈約·江南弄，四首之四：朝雲曲 (江南弄上，十四首之十四)
詩題：江南弄，四首之四：朝雲曲
篇目：江南弄上，十四首之十四
朝代：南朝梁
作者：沈約
卷別：卷五十：清商曲辭七
詩文：陽臺氤氳多異色，巫山高高上無極。雲來雲去長不息。長不息，夢來遊。極萬世，度千秋。
---
沈約·江南曲 (相和曲上，三十六首之十)
詩題：江南曲
篇目：相和曲上，三十六首之十
朝代：南朝梁
作者：沈約
卷別：卷二十六：相和歌辭一
詩文：擢歌發江潭，採蓮渡湘南，宜須閒隱處，舟浦予自諳。羅衣織成帶，墮馬碧玉簪。但令舟楫渡，寧計路嵌嵌。
---
沈約·江蘺生幽渚 (清調曲三，四十八首之四十七)
詩題：江蘺生幽渚
篇目：清調曲三，四十八首之四十七
朝代：南朝梁
作者：沈約
卷別：卷三十五：相和歌辭十
詩文：澤蘭被荒徑，孤芳豈自通。幸逢瑤池曠，得與金芝叢。朝承紫臺露，夕潤淥池風。既美修嫮女，復悅繁華童。夙昔玉霜滿，旦暮翠條空。葉飄儲胥右，芳歇露寒東。紀化尚盈昃，俗志信頹隆。財殫交易絕，華落愛難終。所惜改歡眄，豈恨逐征蓬。願回昭陽景，時照長門宮。
---
沈約·洛陽道 (漢橫吹曲三，六十八首之二十九)
詩題：洛陽道
篇目：漢橫吹曲三，六十八首之二十九
朝代：南朝梁
作者：沈約
卷別：卷二十三：橫吹曲辭三
詩文：洛陽大道中，佳麗實無比。燕裙傍日開，趙帶隨風靡。領上蒲桃繡，腰中合歡綺。佳人殊未來，薄暮空徙倚。
---
沈約·湘夫人 (四十五首之十三)
詩題：湘夫人
篇目：四十五首之十三
朝代：南朝梁
作者：沈約
卷別：卷五十七：琴曲歌辭一
詩文：瀟湘風已息，沅澧復安流。揚蛾一含睇，㛹娟好且修。捐玦置澧浦，解珮寄中洲。
---
沈約·滌雅 (齊藉田樂歌，十一首之四)
詩題：滌雅
篇目：齊藉田樂歌，十一首之四
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「牲出入奏《滌雅》，取《禮記·郊特牲》云『帝牛必在滌三月』也。二郊、明堂、太廟同用。」 
詩文：將修盛禮，其儀孔熾。有腯斯牲，國門是置。不黎不㾞，靡諐靡忌。呈肌獻體，永言昭事。俯休皇德，仰綏靈志。百福具膺，嘉祥允洎。駿奔伊在，慶覃遐嗣。
---
沈約·漢東流 (梁鼓吹曲，十二首之六)
詩題：漢東流
篇目：梁鼓吹曲，十二首之六
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第六曲《戰城南》，改為《漢東流》，言義師克魯山城也。」
詩文：漢東流，江之汭。逆徒蜂聚，旌旗紛蔽。仰震威靈，乘高騁銳。至仁解網，窮鳥入懷。因此龍躍，言登泰階。
---
沈約·牷雅 (齊藉田樂歌，十一首之五)
詩題：牷雅
篇目：齊藉田樂歌，十一首之五
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「薦毛血奏《牷雅》，取《春秋左氏傳》云『牲牷肥腯』也。二郊、明堂、太廟同用。」 
詩文：反本興敬，復古昭誠。禮容宿設，祀事孔明。華俎待獻，崇碑麗牲。充哉繭握，肅矣簪纓。其膋既啟，我豆既盈。庖丁游刃，葛盧驗聲。多祉攸集，景福來并。
---
沈約·獻雅 (齊藉田樂歌，十一首之九)
詩題：獻雅
篇目：齊藉田樂歌，十一首之九
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「皇帝飲福酒奏《獻雅》，取《少牢饋食禮》云：『祝酌授屍。主人拜受爵。』《禮記·祭統》云：『屍飲五，君洗玉爵獻卿。』今之飲福酒，亦古獻爵之義也。二郊、明堂、太廟同用。」
詩文：神宮肅肅，天儀穆穆。禮獻既同，膺此釐福。我有馨明，無愧史祝。
---
沈約·白馬篇 (齊瑟行，十九首之十四)
詩題：白馬篇
篇目：齊瑟行，十九首之十四
朝代：南朝梁
作者：沈約
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：白馬紫金鞍，停鑣過上蘭。寄言狹斜子，詎知隴道難。赤坂途三折，龍堆路九盤。冰生肌裏冷，風起骨中寒。功名志所急，日暮不遑餐。長驅入右地，輕舉出樓蘭。直去已垂涕，寧可望長安。匪期定遠封，無羨輕車官。唯見恩義重，豈覺衣裳單。本持軀命答，幸遇身名完。
---
沈約·皇雅，三首之一 (齊藉田樂歌，十一首之一)
詩題：皇雅，三首之一
篇目：齊藉田樂歌，十一首之一
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「皇帝出入奏《皇雅》，取《詩·大雅》云『皇矣上帝，臨下有赫』也。二郊、太廟同用。」
詩文：帝德實廣運，車書靡不賓。執瑁朝群後后，垂旒御百神。八荒重譯至，萬國婉來親。
---
沈約·皇雅，三首之三 (齊藉田樂歌，十一首之三)
詩題：皇雅，三首之三
篇目：齊藉田樂歌，十一首之三
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「皇帝出入奏《皇雅》，取《詩·大雅》云『皇矣上帝，臨下有赫』也。二郊、太廟同用。」
詩文：清蹕朝萬宇，端冕臨正陽。青絢黃金繶，袞衣文繡裳。既散華蟲采，復流日月光。
---
沈約·皇雅，三首之二 (齊藉田樂歌，十一首之二)
詩題：皇雅，三首之二
篇目：齊藉田樂歌，十一首之二
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「皇帝出入奏《皇雅》，取《詩·大雅》云『皇矣上帝，臨下有赫』也。二郊、太廟同用。」
詩文：華蓋拂紫微，勾陳繞太一。容裔被緹組，參差羅罕畢。星回照以爛，天行徐且謐。
---
沈約·相逢狹路間 (清調曲二，二十八首之二十五)
詩題：相逢狹路間
篇目：清調曲二，二十八首之二十五
朝代：南朝梁
作者：沈約
卷別：卷三十四：相和歌辭九
詩文：相逢洛陽道，繫聲流水車。路逢輕薄子，佇立問君家。君家誠易知，易知復易憶。龍馬滿街衢，飛蓋交門側。大子萬戶侯，中子飛而食。小子始從官，朝夕溫省直。三子俱入門，赫奕多羽翼。若若青組紆，煙煙金璫色。大婦繞梁歌，中婦迴文織。小婦獨無事，閉戶聊且即，綠綺試一彈，玄鶴方鼓翼。
---
沈約·石首局 (梁鼓吹曲，十二首之九)
詩題：石首局
篇目：梁鼓吹曲，十二首之九
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第九曲《將進酒》，改為《石首局》，言義師平京城，仍廢昏定大事也。」
詩文：石首局，北墉墐。新堞嚴，東壘峻。共表裏，遙相鎮。矢未飛，鼓方振。競銜璧，並輿櫬。酒池擾，象廊震。同伐謀，兼善陳。闢應和，掃煨燼。翦庶惡，靡餘胤。
---
沈約·禋雅，二首之一 (齊藉田樂歌，十一首之十)
詩題：禋雅，二首之一
篇目：齊藉田樂歌，十一首之十
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「燎埋奏《禋雅》，取《周禮·大宗伯》云『以禋祀祀昊天上帝』，《書》曰『禋于六宗』也。就燎用『紫宮昭煥』，就埋用『盛樂斯舉』。」
詩序：紫宮昭煥，太一微玄。降臨下土，尊高上天。載陳珪璧，式備牲牷。雲孤清引，栒虡高懸。俯昭象物，仰致高煙。肅彼靈祉，咸達皇虔。
詩文：紫宮昭煥，太一微玄。降臨下土，尊高上天。載陳珪璧，式備牲牷。雲孤清引，栒虡高懸。俯昭象物，仰致高煙。肅彼靈祉，咸達皇虔。
---
沈約·禋雅，二首之二 (齊藉田樂歌，十一首之十一)
詩題：禋雅，二首之二
篇目：齊藉田樂歌，十一首之十一
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「燎埋奏《禋雅》，取《周禮·大宗伯》云『以禋祀祀昊天上帝』，《書》曰『禋于六宗』也。就燎用『紫宮昭煥』，就埋用『盛樂斯舉』。」
詩序：盛樂斯舉，協徵調宮。靈饗慶洽，祉積化融。八變有序，三獻已終。坎牲瘞玉，酬德報功。振垂成呂，投壤生風。道無虛致，事由感通。於皇盛烈，比祚華、嵩。
詩文：盛樂斯舉，協徵調宮。靈饗慶洽，祉積化融。八變有序，三獻已終。坎牲瘞玉，酬德報功。振垂成呂，投壤生風。道無虛致，事由感通。於皇盛烈，比祚華、嵩。
---
沈約·緩歌行 (三十三首之三十二)
詩題：緩歌行
篇目：三十三首之三十二
朝代：南朝梁
作者：沈約
卷別：卷六十五：雜曲歌辭五
詩文：羽人廣宵宴，帳集瑤池東。開霞泛綵靄，澄霧迎香風。龍駕出黃苑，帝服起河宮。九疑轥煙雨，三山馭螭鴻。玉鑾乃排月，瑤軷信凌空。神行燭玄漠，帝旆委曾虹。簫歌笑嬴女，笙吹悅姬童。瓊漿且未洽，羽轡已騰空。息鳳曾城曲，滅景清都中。降祐集皇代，委祚溢華嵩。
---
沈約·羽引 (相和六引，十七首之十六)
詩題：羽引
篇目：相和六引，十七首之十六
朝代：南朝梁
作者：沈約
卷別：卷二十六：相和歌辭一
詩文：玄英紀運冬冰坼，物為音本和且悅，窮高測深長無絕。
---
沈約·胤雅 (梁三朝雅樂歌，三十八首之七)
詩題：胤雅
篇目：梁三朝雅樂歌，三十八首之七
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「皇太子出入奏《胤雅》，取《詩》『君子萬年，永錫祚胤』也。三朝用之。」
詩文：自昔殷代，哲王迭有。降及周成，惟器是守。上天乃眷，大梁既受。灼灼重明，仰承元首。體乾作貳，命服斯九。置保置師，居前居後。前星比耀，克隆萬壽。
---
沈約·臨高臺 (漢鐃歌中，二十八首之十一)
詩題：臨高臺
篇目：漢鐃歌中，二十八首之十一
朝代：南朝梁
作者：沈約
卷別：卷十八：鼓吹曲辭三
詩文：高臺不可望，望遠使人愁。連山無斷絕，河水復悠悠。所思曖何在？洛陽南陌頭。可望不可至，何用解人憂。
---
沈約·芳樹 (漢鐃歌中，七十一首之三十五)
詩題：芳樹
篇目：漢鐃歌中，七十一首之三十五
朝代：南朝梁
作者：沈約
卷別：卷十七：鼓吹曲辭二
詩文：發萼九華隈，開跗寒路側。氤氳非一香，參差多異色。宿昔寒飆舉，摧殘不可識。霜雪交橫至，對之長嘆息。
---
沈約·襄陽蹋銅蹄，三首之一 (西曲歌中，八十首之七十一)
詩題：襄陽蹋銅蹄，三首之一
篇目：西曲歌中，八十首之七十一
朝代：南朝梁
作者：沈約
卷別：卷四十八：清商曲辭五
詩題解：《隋書·樂志》曰：「梁武帝之在雍鎮，有童謠云：『襄陽白銅蹄，反縛揚州兒。』識者言：『白銅蹄，謂金蹄，為馬也。白，金色也。』及義師之興，實以鐵騎。揚州之士皆面縛，果如謠言。故即位之後，更造新聲，帝自為之詞三曲。又令沈約為三曲，以被管弦。」《古今樂錄》曰：「襄陽蹋銅蹄者，梁武西下所製也。沈約又作，其和云：『襄陽白銅蹄，聖德應乾來。』天監初，舞十六人，後八人。」
詩文：分手桃林岸，望別峴山頭。若欲寄音信，漢水向東流。
---
沈約·襄陽蹋銅蹄，三首之三 (西曲歌中，八十首之七十三)
詩題：襄陽蹋銅蹄，三首之三
篇目：西曲歌中，八十首之七十三
朝代：南朝梁
作者：沈約
卷別：卷四十八：清商曲辭五
詩題解：《隋書·樂志》曰：「梁武帝之在雍鎮，有童謠云：『襄陽白銅蹄，反縛揚州兒。』識者言：『白銅蹄，謂金蹄，為馬也。白，金色也。』及義師之興，實以鐵騎。揚州之士皆面縛，果如謠言。故即位之後，更造新聲，帝自為之詞三曲。又令沈約為三曲，以被管弦。」《古今樂錄》曰：「襄陽蹋銅蹄者，梁武西下所製也。沈約又作，其和云：『襄陽白銅蹄，聖德應乾來。』天監初，舞十六人，後八人。」
詩文：蹀鞚飛塵起，左右自生光。男兒得富貴，何必在歸鄉。
---
沈約·襄陽蹋銅蹄，三首之二 (西曲歌中，八十首之七十二)
詩題：襄陽蹋銅蹄，三首之二
篇目：西曲歌中，八十首之七十二
朝代：南朝梁
作者：沈約
卷別：卷四十八：清商曲辭五
詩題解：《隋書·樂志》曰：「梁武帝之在雍鎮，有童謠云：『襄陽白銅蹄，反縛揚州兒。』識者言：『白銅蹄，謂金蹄，為馬也。白，金色也。』及義師之興，實以鐵騎。揚州之士皆面縛，果如謠言。故即位之後，更造新聲，帝自為之詞三曲。又令沈約為三曲，以被管弦。」《古今樂錄》曰：「襄陽蹋銅蹄者，梁武西下所製也。沈約又作，其和云：『襄陽白銅蹄，聖德應乾來。』天監初，舞十六人，後八人。」
詩文：生長宛水上，從事襄陽城。一朝遇神武，奮翼起先鳴。
---
沈約·角引 (相和六引，十七首之十二)
詩題：角引
篇目：相和六引，十七首之十二
朝代：南朝梁
作者：沈約
卷別：卷二十六：相和歌辭一
詩文：萌生觸發歲在春，《咸池》始奏德尚仁，怗懘以息和且均。
---
沈約·諴雅，三首之一 (齊藉田樂歌，十一首之六)
詩題：諴雅，三首之一
篇目：齊藉田樂歌，十一首之六
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「降神及迎送神奏《諴雅》，取《尚書·大禹謨》云『至諴感神』也。南郊降神用『懷忽慌』，北郊迎神用『地德溥』，二郊、明堂、太廟送神同用『我有明德』。」
詩文：懷忽慌，瞻浩蕩。盡諴潔，致虔想。出杳冥，降無象。皇情肅，具僚仰。人禮盛，神途敞。僾明靈，申敬饗。感蒼極，洞玄壤。
---
沈約·諴雅，三首之三 (齊藉田樂歌，十一首之八)
詩題：諴雅，三首之三
篇目：齊藉田樂歌，十一首之八
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「降神及迎送神奏《諴雅》，取《尚書·大禹謨》云『至諴感神』也。南郊降神用『懷忽慌』，北郊迎神用『地德溥』，二郊、明堂、太廟送神同用『我有明德』。」
詩文：我有明德，馨非稷黍。牲玉孔備，喜薦惟旅。金懸宿設，和樂具舉。禮達幽明，敬行樽俎。鼓鍾云送，遐福是與。
---
沈約·諴雅，三首之二 (齊藉田樂歌，十一首之七)
詩題：諴雅，三首之二
篇目：齊藉田樂歌，十一首之七
朝代：南朝梁
作者：沈約
卷別：卷三：郊廟歌辭三
詩題解：《隋書·樂志》曰：「降神及迎送神奏《諴雅》，取《尚書·大禹謨》云『至諴感神』也。南郊降神用『懷忽慌』，北郊迎神用『地德溥』，二郊、明堂、太廟送神同用『我有明德』。」
詩文：地德溥，崐丘峻。揚羽翟，鼓應朄。出尊祇，展誠信。招海瀆，羅岳鎮。惟福祉，咸昭晉。
---
沈約·豫章行 (清調曲二，二十八首之八)
詩題：豫章行
篇目：清調曲二，二十八首之八
朝代：南朝梁
作者：沈約
卷別：卷三十四：相和歌辭九
詩文：燕陵平而遠，易河清且駛。一見塵波阻，臨途引征思。雙劍愛匣同，孤鶯悲影異。宴言誠易纂，清歌信難嗣。臥聞夕鐘急，坐閱朝光亟。往歡墜壯心，來戚滿衰志。殂芳無再馥，淪灰定還熾。夏臺尚可忘，榮辱亦奚事。愧微曠士節，徒感鄙生餌。勞哉納辰和，地遠託聲寄。
---
沈約·貞女引 (四十七首之二十二)
詩題：貞女引
篇目：四十七首之二十二
朝代：南朝梁
作者：沈約
卷別：卷五十八：琴曲歌辭二
詩題解：《琴操》曰：「魯次室女作《貞女引》。」
詩文：貞心信無矯，傍鄰也見疑。輕生本非惜，賤軀良足悲。傳芳託嘉樹，弦歌寄好詞。
---
沈約·賢首山 (梁鼓吹曲，十二首之二)
詩題：賢首山
篇目：梁鼓吹曲，十二首之二
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第二曲《思悲翁》，改為《賢首山》，言武帝破魏軍於司部，肇王跡也。」
詩文：賢首山，險而峻。乘峴憑，臨胡陣。騁奇謀【騁奇謨】，奮卒徒。斷白馬，塞飛狐。殪日逐，殲骨都。刃谷蠡，馘林胡。草既潤，原亦塗。輪無反，幕有烏。掃殘孽，震戎逋。揚凱奏，展歡酺。詠《杕杜》，旋京吳。
---
沈約·道亡 (梁鼓吹曲，十二首之四)
詩題：道亡
篇目：梁鼓吹曲，十二首之四
朝代：南朝梁
作者：沈約
卷別：卷二十：鼓吹曲辭五
詩題解：《隋書·樂志》曰：「漢第四曲《上之回》，改為《道亡》，言東昏喪道，義師起樊、鄧也。」
詩文：道亡數極歸永元，悠悠兆庶盡含冤。沈河莫極皆無安，赴海誰授矯龍翰。自樊漢，仙波流水清且瀾，救此倒懸拯塗炭。誓師劉旅赫靈斷，率茲八百驅十亂。登我聖明由多難，長夜杳冥忽云旦。
---
沈約·釣竿 (漢鐃歌中，二十八首之二十三)
詩題：釣竿
篇目：漢鐃歌中，二十八首之二十三
朝代：南朝梁
作者：沈約
卷別：卷十八：鼓吹曲辭三
詩題解：崔豹《古今注》曰：「《釣竿》者，伯常子避仇河濱為漁者，其妻思之而作也。每至河側輒歌之。後司馬相如作《釣竿詩》，遂傳為樂曲。」
詩文：桂舟既容與，綠浦復回紆。輕絲動弱芰，微楫起單鳧。扣舷忘日暮，卒歲以為娛。
---
沈約·長安有狹斜行 (清調曲三，四十八首之七)
詩題：長安有狹斜行
篇目：清調曲三，四十八首之七
朝代：南朝梁
作者：沈約
卷別：卷三十五：相和歌辭十
詩文：青槐金陵陌，丹轂貴遊士。方驂萬乘臣，炫服千金子。咸陽不足稱，臨淄孰能擬。
---
沈約·長歌行 (平調曲一，三十七首之九)
詩題：長歌行
篇目：平調曲一，三十七首之九
朝代：南朝梁
作者：沈約
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：連連舟壑改，微微市朝變。來功嗣往跡，莫武徂升彥。局塗頓遠策，留歡恨奔箭。拊戚狀驚瀾，循休擬回電。歲去芳願違，年來苦心薦。春貌既移紅，秋林豈停蒨。一倍茂陵道，寧思柏梁宴。長戢兔園情，永別金華殿。聲徽無惑簡，丹青有餘絢。幽籥且未調，無使長歌倦。
---
沈約·長歌行 (平調曲一，三十七首之十)
詩題：長歌行
篇目：平調曲一，三十七首之十
朝代：南朝梁
作者：沈約
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：春隰荑綠柳，寒墀積皓雪。依依往紀盈，霏霏來思結。思結纏歲晏，曾是掩初節。初節曾不掩，浮榮逐弦缺。弦缺更圜合，君榮永沉滅【浮榮永沉滅】。色隨夏蓮變，態與秋霜耋。道迫無異期，賢愚有同絕。銜恨豈云忘，天道無甄別。功名識所職，竹帛尋摧裂。生外苟難尋，坐為長嘆設。
---
沈約·雍雅，三首之一 (梁三朝雅樂歌，三十八首之三十三)
詩題：雍雅，三首之一
篇目：梁三朝雅樂歌，三十八首之三十三
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「撤饌奏《雍雅》，取《禮記·仲尼燕居》云『大饗客出以《雍》撤』也。三朝用之。」
詩文：明明在上，其儀有序。終事靡諐，收鉶撤俎。乃升乃降，和樂備舉。天德莫違，人謀是與。敬行禮達，茲焉讌語。
---
沈約·雍雅，三首之三 (梁三朝雅樂歌，三十八首之三十五)
詩題：雍雅，三首之三
篇目：梁三朝雅樂歌，三十八首之三十五
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「撤饌奏《雍雅》，取《禮記·仲尼燕居》云『大饗客出以《雍》撤』也。三朝用之。」
詩文：百司警列，皇在在陛。既飫且醑，卒食成禮。其容穆穆，其儀濟濟。凡百庶僚，莫不愷悌。奄有萬國，抑由天啟。
---
沈約·雍雅，三首之二 (梁三朝雅樂歌，三十八首之三十四)
詩題：雍雅，三首之二
篇目：梁三朝雅樂歌，三十八首之三十四
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「撤饌奏《雍雅》，取《禮記·仲尼燕居》云『大饗客出以《雍》撤』也。三朝用之。」
詩文：我餕惟阜，我肴孔庶。嘉味既充，食旨斯飫。屬厭無爽，沖和在御。擊壤齊歡，懷生等豫。蒸庶乃粒，實由仁恕。
---
沈約·需雅，八首之一 (梁三朝雅樂歌，三十八首之十七)
詩題：需雅，八首之一
篇目：梁三朝雅樂歌，三十八首之十七
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：實體平心待和味，庶羞百品多為貴。或鼎或鼒宣九沸，楚桂胡鹽芼芳卉。加籩列俎雕且蔚。
---
沈約·需雅，八首之七 (梁三朝雅樂歌，三十八首之二十三)
詩題：需雅，八首之七
篇目：梁三朝雅樂歌，三十八首之二十三
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：備味斯饗惟至聖，咸降人神禮為盛。或風或雅流歌詠，負鼎言歸啟殷命。悠悠四海同茲慶。
---
沈約·需雅，八首之三 (梁三朝雅樂歌，三十八首之十九)
詩題：需雅，八首之三
篇目：梁三朝雅樂歌，三十八首之十九
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：九州上腴非一族，玄芝碧樹壽華木。終朝采之不盈掬，用拂腥羶和九穀。既甘且飫致遐福。
---
沈約·需雅，八首之二 (梁三朝雅樂歌，三十八首之十八)
詩題：需雅，八首之二
篇目：梁三朝雅樂歌，三十八首之十八
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：五味九變兼六和，令芳甘旨庶且多。三危之露九期禾，圓案方丈粲星羅。皇舉斯樂同山河。
---
沈約·需雅，八首之五 (梁三朝雅樂歌，三十八首之二十一)
詩題：需雅，八首之五
篇目：梁三朝雅樂歌，三十八首之二十一
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：擊鐘以俟惟大國，況乃御天流至德。侑食斯舉揚盛則，其禮不諐儀不忒。風猷所被深且塞。
---
沈約·需雅，八首之八 (梁三朝雅樂歌，三十八首之二十四)
詩題：需雅，八首之八
篇目：梁三朝雅樂歌，三十八首之二十四
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：道我六穗羅八珍，洪鼎自爨匪勞薪。荊包海物必來陳，滑甘滫瀡味和神。以斯至德被無垠。
---
沈約·需雅，八首之六 (梁三朝雅樂歌，三十八首之二十二)
詩題：需雅，八首之六
篇目：梁三朝雅樂歌，三十八首之二十二
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：膳夫奉職獻芳滋，不麛不夭咸以時。調甘適苦別澠淄，其德不爽受福釐。於焉逸豫永無期。
---
沈約·需雅，八首之四 (梁三朝雅樂歌，三十八首之二十)
詩題：需雅，八首之四
篇目：梁三朝雅樂歌，三十八首之二十
朝代：南朝梁
作者：沈約
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：人欲所大味為先，興和盡敬咸在旃。碧鱗朱尾獻嘉鮮，紅毛綠翼墜輕翾。臣拜稽首萬斯年。
---
沈約·青青河畔草 (瑟調曲三，四十首之十九)
詩題：青青河畔草
篇目：瑟調曲三，四十首之十九
朝代：南朝梁
作者：沈約
卷別：卷三十八：相和歌辭十三
詩文：漠漠床上塵，心中憶故人。故人不可憶，中夜長嘆息。嘆息想容儀，不言長別離。別離稍已久，空床寄杯酒。
---
沈約·飲馬長城窟行 (瑟調曲三，四十首之六)
詩題：飲馬長城窟行
篇目：瑟調曲三，四十首之六
朝代：南朝梁
作者：沈約
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：介馬渡龍堆，塗縈馬屢迴。前訪昌海驛，雜種寇輪臺。旌幕卷煙雨，徒御犯冰埃。
---
沈約·鶴樓峻 (梁鼓吹曲，十二首之七)
詩題：鶴樓峻
篇目：梁鼓吹曲，十二首之七
朝代：南朝梁
作者：沈約
卷別：卷二十：鼓吹曲辭五
詩題解：《晉書·樂志》曰：「漢第七曲《巫山高》，改為《鶴樓峻》，言平郢城，兵威無敵也。」
詩文：鶴樓峻，連翠微。因巖設險池永歸，唇亡齒懼薄言震。耀靈威，凶眾稽顙，天不能違。金湯無所用，功烈長巍巍。
---
沈約·齊謳行 (三十三首之二十八)
詩題：齊謳行
篇目：三十三首之二十八
朝代：南朝梁
作者：沈約
卷別：卷六十四：雜曲歌辭四
詩題解：《漢書》曰：「漢王至南鄭，諸將及士卒皆歌謳思東歸。」顏師古曰：「謳，齊歌也。謂齊聲而歌。或曰齊地之歌。」《禮樂志》曰：「齊古謳員六人。」梁元帝《纂要》曰，「齊歌曰謳」是也。陸機《齊謳行》，備言齊地之美，亦欲使人推分直進，不可妄有所營也。
詩文：東秦稱右地，川隰固夷昶。層峰駕蒼雲，濁河流素壤。青丘良杳鬱，雪宮信疏敞。王佐改殷命，霸功繆周網。
---
湯惠休·楊花曲 (六十六首之十)
詩題：楊花曲
篇目：六十六首之十
朝代：南朝宋
作者：湯惠休
卷別：卷七十七：雜曲歌辭十七
詩文：葳蕤華結情，宛轉風含思。掩涕守春心，折蘭還自遺。江南相思引，多嘆不成音。黃鶴西北去，銜我千里心。深堤下生草，高城上入雲。春人心生思，思心長為君。
---
湯惠休·楚明妃曲 (四十七首之三十八)
詩題：楚明妃曲
篇目：四十七首之三十八
朝代：南朝宋
作者：湯惠休
卷別：卷五十八：琴曲歌辭二
詩文：瓊臺彩楹，桂寢雕甍。金閨流耀，玉牖含英。香芬幽藹，珠彩珍榮。文羅秋翠，紈綺春輕。驂駕鸞鶴，往來仙靈。含姿綿視，微笑相迎。結蘭枝，送目成，當年為君榮。
---
湯惠休·江南思 (相和曲上，三十六首之六)
詩題：江南思
篇目：相和曲上，三十六首之六
朝代：南朝宋
作者：湯惠休
卷別：卷二十六：相和歌辭一
詩文：幽客海陰路，留戍淮陽津。垂情向春草，知是故鄉人。
---
湯惠休·白紵歌，二首之一 (白紵舞辭，二十九首之八)
詩題：白紵歌，二首之一
篇目：白紵舞辭，二十九首之八
朝代：南朝宋
作者：湯惠休
卷別：卷五十五：舞曲歌辭四
詩文：琴瑟未調心已悲，任羅勝綺強自持。忍思一舞望所思，將轉未轉恆如疑。桃花水上春風出，舞袖逶迤鸞照日。徘徊鶴轉情豔逸，君為迎歌心如一。
---
湯惠休·白紵歌，二首之二 (白紵舞辭，二十九首之九)
詩題：白紵歌，二首之二
篇目：白紵舞辭，二十九首之九
朝代：南朝宋
作者：湯惠休
卷別：卷五十五：舞曲歌辭四
詩文：少年窈窕舞君前，容華豔豔將欲然。為君嬌凝復遷延，流目送笑不敢言。長袖拂面心自煎，願君流光及盛年。
---
湯惠休·秋風 (四十四首之十七)
詩題：秋風
篇目：四十四首之十七
朝代：南朝宋
作者：湯惠休
卷別：卷六十：琴曲歌辭四
詩文：秋風嫋嫋入曲房，羅帳含月思心傷。蟋蟀夜鳴斷人腸，長夜思君心飛揚。他人相思君相忘，錦衾瑤席為誰芳。
---
溫子昇·安定侯曲 (四十八首之四十四)
詩題：安定侯曲
篇目：四十八首之四十四
朝代：北朝北魏
作者：溫子昇
卷別：卷七十四：雜曲歌辭十四
詩文：封疆在上地，鍾鼓自相和。美人當窗舞，妖姬掩扇歌。
---
溫子昇·白鼻騧 (梁鼓角橫吹曲，十一首之六)
詩題：白鼻騧
篇目：梁鼓角橫吹曲，十一首之六
朝代：北朝北魏
作者：溫子昇
卷別：卷二十五：橫吹曲辭五
詩文：少年多好事，攬轡向西都。相逢狹斜路，駐馬詣當壚。
---
溫子昇·結襪子 (四十八首之四十)
詩題：結襪子
篇目：四十八首之四十
朝代：北朝北魏
作者：溫子昇
卷別：卷七十四：雜曲歌辭十四
詩題解：《帝王世紀》曰：「文王伐崇侯虎，至五鳳墟。襪係解，顧左右無可使者，乃俯而結之。武王至商郊牧野，誓眾，左仗黃鉞，右秉白旄。王襪解，莫肯與王結，王乃釋旄，俯而結之。」《漢書》曰：「王生者，善為黃老言，處士。嘗召居廷中，公卿盡會立。王生老人曰：『吾襪解。』顧謂張釋之：『為我結襪。』釋之跪而結之。既已，人或讓王生：『獨奈何廷辱張廷尉如此！』王生曰：『吾老且賤，自度終亡益於張廷尉。廷尉方天下名臣，吾故聊使結襪，欲以重之。』諸公聞之，賢王生而重釋之。」唐李白辭，大抵言感恩之重，而以命相許也。
詩文：誰能訪故劍，會自逐前魚。裁紈終委篋，織素空有餘。
---
溫庭筠·三洲歌 (西曲歌中，八十首之六十七)
詩題：三洲歌
篇目：西曲歌中，八十首之六十七
朝代：唐
作者：溫庭筠
卷別：卷四十八：清商曲辭五
詩題解：《唐書·樂志》曰：「《三洲》，商人歌也。」《古今樂錄》曰：「《三洲歌》者，商客數游巴陵三江口往還，因共作此歌。其舊辭云：『啼將別共來。』梁天監十一年，武帝於樂壽殿道義竟留十大德法師設樂，敕人人有問，引經奉答。次問法雲：『聞法師善解音律，此歌何如？』法雲奉答：『天樂絕妙，非膚淺所聞。愚謂古辭過質，未審可改以不？』敕云：『如法師語音。』法雲曰：『應歡會而有別離，啼將別可改為歡將樂，故歌。』歌和云：『三洲斷江口，水從窈窕河傍流。歡將樂，共來長相思。』舊舞十六人，梁八人。」
詩文：團圓莫作波中月，潔白莫為枝上雪。月隨波動碎潾潾，雪似梅花不堪折。李娘十六青絲髮，畫帶雙花為君結。門前有路輕離別【門前有路輕別離】，惟恐歸來舊香滅。
---
溫庭筠·俠客行 (三十一首之十七)
詩題：俠客行
篇目：三十一首之十七
朝代：唐
作者：溫庭筠
卷別：卷六十七：雜曲歌辭七
詩文：欲出鴻都門，陰雲蔽城闕。寶劍黯如水，微紅濕餘血。白馬夜頻嘶【白馬夜頻驚】，三更灞陵雪。
---
溫庭筠·八駿圖 (新樂府下，二十五首之一)
詩題：八駿圖
篇目：新樂府下，二十五首之一
朝代：唐
作者：溫庭筠
卷別：卷九十九：新樂府辭十
詩文：穆王八駿天馬駒，後人愛之寫為圖。背如龍兮頸如象，骨竦筋高脂肉壯。日行萬里速如飛，穆王獨乘何所之？四荒八極踏欲遍，三十二蹄無歇時。屬車軸折趁不及，黃屋草生棄若遺。瑤池西赴王母宴，七廟經年不親薦。璧臺南與盛姬遊，明堂不復朝諸侯。白雲黃竹歌聲動，一人荒樂萬人愁。周從后稷至文、武，積德累功世勤苦。豈知纔及五代孫，心輕王業如灰土。由來尤物不在大，能蕩君心則為害。文帝卻之不肯乘，千里馬去漢道興。穆王得之不為戒，八駿駒來周室壞。至今此物世稱珍，不知房星之精下為怪。《八駿圖》，君莫愛。
---
溫庭筠·公無渡河 (相和六引，十七首之六)
詩題：公無渡河
篇目：相和六引，十七首之六
朝代：唐
作者：溫庭筠
卷別：卷二十六：相和歌辭一
詩文：黃河怒浪連天來，大響谹谹如殷雷。龍伯驅風不敢上，百川噴雪高崔嵬。二十五弦何太哀，請公勿渡立徘徊。下有狂蛟鋸為尾，裂帆截棹磨霜齒。神錐鑿石塞神潭，白馬䟃𧽼赤塵起。公乎躍馬揚玉鞭，滅沒高蹄日千里。
---
溫庭筠·司天臺 (新樂府中，十五首之一)
詩題：司天臺
篇目：新樂府中，十五首之一
朝代：唐
作者：溫庭筠
卷別：卷九十八：新樂府辭九
詩文：司天臺，仰觀俯察天人際。羲和死來職事廢，官不求賢空取藝。昔聞西漢元、成間，上凌下替謫見天。北辰微暗少光色，四星煌煌如火赤。耀芒動角射三台，上台半滅中台坼。是時非無太史官，眼見心知不敢言。明朝趨入明光殿，唯奏慶雲壽星見。天文時變兩如斯，九重天子不得知。不得知，安用臺高百尺為！
---
溫庭筠·吳苑行 (樂府倚曲，三十二首之十六)
詩題：吳苑行
篇目：樂府倚曲，三十二首之十六
朝代：唐
作者：溫庭筠
卷別：卷一百：新樂府辭十一
詩文：錦雉雙飛梅結子，平春遠綠窗中起。吳江澹畫水連空，三尺屏風隔千里。小苑有門紅扇開，天絲舞蝶俱徘徊【天絲舞蝶共徘徊】。綺戶雕楹長若此，韶光歲歲如歸來。
---
溫庭筠·堂堂 (清商曲辭四，四十一首之十)
詩題：堂堂
篇目：清商曲辭四，四十一首之十
朝代：唐
作者：溫庭筠
卷別：卷四十七：清商曲辭四
詩文：錢塘岸上春如織，淼淼寒潮帶晴色。淮南遊客馬連嘶，碧草迷人歸不得。風飄客意如吹煙，纖指殷勤傷雁弦。一曲堂堂紅燭筵，金鯨瀉酒如飛泉。
---
溫庭筠·塞上曲 (樂府雜題三，五十七首之一)
詩題：塞上曲
篇目：樂府雜題三，五十七首之一
朝代：唐
作者：溫庭筠
卷別：卷九十二：新樂府辭三
詩文：大漢無中策，匈奴犯渭橋。五原秋草綠，胡馬一何驕。命將征西極，橫行陰山側。燕支落漢家，婦女無花色。轉戰渡黃河，休兵樂事多。蕭條清萬里，瀚海寂無波。
---
溫庭筠·塞下曲，十一首之一 (樂府雜題四，六十首之一)
詩題：塞下曲，十一首之一
篇目：樂府雜題四，六十首之一
朝代：唐
作者：溫庭筠
卷別：卷九十三：新樂府辭四
詩文：下營依遁甲，分帥把河隍。地使人心惡，風吹旗焰荒。搜山見探卒，放火獵黃羊。唯有南飛雁，聲聲斷客腸。
---
溫庭筠·塞寒行 (樂府倚曲，三十二首之十七)
詩題：塞寒行
篇目：樂府倚曲，三十二首之十七
朝代：唐
作者：溫庭筠
卷別：卷一百：新樂府辭十一
詩文：燕弓弦勁霜封瓦，樸簌寒鵰睇平野。一點黃塵起雁喧，白龍堆下千蹄馬。河源怒濁風如刀，翦斷朔雲天更高。晚出榆關逐征北，驚沙飛迸衝貂袍。心許凌煙名不滅，年年錦字傷離別。彩毫一畫竟何榮，空仗青樓泣成血【空仗青樓淚成血】。
---
溫庭筠·夜宴謠 (樂府倚曲，三十二首之二)
詩題：夜宴謠
篇目：樂府倚曲，三十二首之二
朝代：唐
作者：溫庭筠
卷別：卷一百：新樂府辭十一
詩文：長釵墜發雙蜻蜓，碧盡山斜開畫屏。虬鬚公子五侯客，一飲千鍾如建瓴。鸞咽姹唱圓無節，眉斂湘煙袖回雪。清夜恩情四座同，莫令溝水東西別。亭亭蠟淚香珠濺，闇露小風羅幕寒【闇露曉風羅幕寒】。飄飄戟帶儼相次【飄颻戟帶儼相次】，二十四枝龍畫竿。裂管縈弦共繁曲，芳樽細浪傾春醁。高樓客散杏花多，脈脈新蟾如瞪目。
---
溫庭筠·太液池歌 (樂府倚曲，三十二首之十一)
詩題：太液池歌
篇目：樂府倚曲，三十二首之十一
朝代：唐
作者：溫庭筠
卷別：卷一百：新樂府辭十一
詩序：《漢書》曰：「建章宮北有太液池，池中有蓬萊、方丈、瀛州，象神山也。」顏師古曰：「太液池者，言其津潤所及廣也。」
詩文：腥鮮龍氣連清防，花風漾漾吹細光。疊瀾不定照天井，倒影蕩搖晴翠長。平碧淺春生綠塘，雲容雨態連青蒼。夜深銀漢通柏梁，二十八宿朝玉堂。
---
溫庭筠·如意娘 (七十四首之七十一)
詩題：如意娘
篇目：七十四首之七十一
朝代：唐
作者：溫庭筠
卷別：卷八十：近代曲辭二
詩題解：《樂苑》曰：「《如意娘》，商調曲。唐則天皇後所作也。」
詩文：看朱成碧思紛紛，憔悴支離為憶君。不信比來長下淚，開箱驗取石榴裙。
---
溫庭筠·寄遠曲 (樂府雜題五，三十六首之一)
詩題：寄遠曲
篇目：樂府雜題五，三十六首之一
朝代：唐
作者：溫庭筠
卷別：卷九十四：新樂府辭五
詩文：美人別來無處所，巫山月明湘江雨。千回想見不分明，井底看星夢中語。兩心相對尚難知，何況萬里不相疑。
---
溫庭筠·常林歡 (西曲歌下，一百七首之一百七)
詩題：常林歡
篇目：西曲歌下，一百七首之一百七
朝代：唐
作者：溫庭筠
卷別：卷四十九：清商曲辭六
詩題解：《唐書·樂志》曰：「《常林歡》，疑宋、梁間曲。宋、梁之世，荊、雍為南方重鎮，皆皇子為之牧。江左辭詠，莫不稱之，以為樂土，故隨王誕作襄陽之歌，齊武帝追憶樊、鄧。梁簡文帝樂府歌云：『分手桃林岸，送別峴山頭。若欲寄音信，漢水向東流。』又曰：『宜城投酒今行熟，停鞍繫馬暫棲宿。』桃林在漢水上，宜城在荊州北，荊州有長林縣。江南謂情人為歡。常、長聲相近，蓋樂人誤謂長為常。」《通典》曰：「《常林歡》，蓋宋、齊間曲。」
詩文：宜城酒熟花覆橋，沙晴綠鴨鳴咬咬。穠桑繞舍麥如尾，幽軋鳴機雙燕巢。馬聲特特荊門道，蠻水揚光色如草。錦薦金爐夢正長，東家呃喔雞鳴早。
---
溫庭筠·張靜婉採蓮曲 (江南弄中，三十四首之三十二)
詩題：張靜婉採蓮曲
篇目：江南弄中，三十四首之三十二
朝代：唐
作者：溫庭筠
卷別：卷五十：清商曲辭七
詩題解：《梁書》曰：「羊偘性豪侈，善音律，姬妾列侍，窮極奢侈。有舞人張靜婉，容色絕世，腰圍一尺六寸，時人咸推能掌上舞。偘嘗自造採蓮棹歌兩曲，甚有新致，樂府謂之《張靜婉採蓮曲》。其後所傳，頗失故意。」
詩文：蘭膏墜髮紅玉春，燕釵拖頸拋盤雲。城西楊柳向嬌晚【城邊楊柳向嬌晚】，門前溝水波潾潾。麒麟公子朝天客，珮馬璫璫度春陌。掌中無力舞衣輕，翦斷鮫綃破春碧。抱月飄煙一尺腰，麝臍龍髓憐嬌饒。秋羅拂衣碎光動，露重花多香不銷。鸂鶒膠膠塘水滿，綠萍如粟蓮莖短【綠芒金粟蓮莖短】。一夜西風送雨來，粉痕零落愁紅淺。船頭折藕絲暗牽，藕根蓮子相留連。郎心似月月易缺【郎心似月月未缺】，十五十六清光圓。
---
溫庭筠·惜春詞 (樂府倚曲，三十二首之二十一)
詩題：惜春詞
篇目：樂府倚曲，三十二首之二十一
朝代：唐
作者：溫庭筠
卷別：卷一百：新樂府辭十一
詩文：百舌問花花不語，低回似恨橫塘雨。蜂爭粉蕊蝶分香，不似垂楊惜金縷。願君留得長妖韶，莫逐東風還蕩搖。秦女含嚬向煙月，愁紅帶露空迢迢。
---
溫庭筠·懊惱曲 (清商曲辭三，一百三十四首之十五)
詩題：懊惱曲
篇目：清商曲辭三，一百三十四首之十五
朝代：唐
作者：溫庭筠
卷別：卷四十六：清商曲辭三
詩文：藕絲作線難勝針，蕊粉染黃那得深。玉白蘭芳不相顧，倡樓一笑輕千金【青樓一笑輕千金】。莫言自古皆如此，健劍刜鐘鉛繞指。三秋庭綠盡迎霜，惟有荷花守紅死。西江小吏朱斑輪【廬江小吏朱斑輪】，柳縷吐牙香玉春。兩股金釵已相許，不令獨作空城塵。悠悠楚水流如馬，恨紫愁紅滿平野。野土千年怨不平，至今燒作鴛鴦瓦。
---
溫庭筠·故城曲 (樂府倚曲，三十二首之二十八)
詩題：故城曲
篇目：樂府倚曲，三十二首之二十八
朝代：唐
作者：溫庭筠
卷別：卷一百：新樂府辭十一
詩文：漠漠沙堤煙，堤西雉子斑。雉聲何角角，麥秀桑陰間。遊絲蕩平綠，明滅時相續。白馬金絡頭，東風故城曲。故城殷貴嬪，曾占未央春。自從香骨化，飛作馬蹄塵。
---
溫庭筠·敕勒歌 (歌辭四，四十八首之三十六)
詩題：敕勒歌
篇目：歌辭四，四十八首之三十六
朝代：唐
作者：溫庭筠
卷別：卷八十六：雜歌謠辭四
詩題解：《樂府廣題》曰：「北齊神武攻周玉壁，士卒死者十四五。神武恚憤，疾發。周王下令曰：『高歡鼠子，親犯玉壁，劍弩一發，元凶自斃。』神武聞之，勉坐以安士眾。悉引諸貴，使斛律金唱《敕勒》，神武自和之。」其歌本鮮卑語，易為齊言，故其句長短不齊。
詩文：敕勒金幘壁，陰山無歲華。帳外風飄雪，營前月照沙。羌兒吹玉管，胡姬踏錦花。卻笑江南客，梅落不歸家。
---
溫庭筠·昆明池水戰辭 (樂府倚曲，三十二首之三十一)
詩題：昆明池水戰辭
篇目：樂府倚曲，三十二首之三十一
朝代：唐
作者：溫庭筠
卷別：卷一百：新樂府辭十一
詩文：汪汪積水連碧空，重疊細紋交斂紅。赤帝龍孫鱗甲怒，臨流一眄生陰風。鼉鼓三聲報天子，雕旗戰艦凌波起【雕旌戰艦凌波起】。雷吼濤驚白若山，石鯨眼裂蟠蛟死。滇池海浪相喧豗，青翰畫鷁相次來【青幟白旌相次來】。箭羽槍纓三百萬，踏翻西海生塵埃。茂陵仙去菱花老，唼唼游魚近煙島。渺莽殘陽釣艇歸，綠頭江鴨眠沙草。
---
溫庭筠·春愁曲 (樂府倚曲，三十二首之二十二)
詩題：春愁曲
篇目：樂府倚曲，三十二首之二十二
朝代：唐
作者：溫庭筠
卷別：卷一百：新樂府辭十一
詩文：紅絲穿露珠簾冷，百尺啞啞下纖綆。遠翠愁山入臥屏，兩重雲母空烘影。涼簪墜髮春眠重，玉兔熅香柳如夢【玉兔熅氤柳如夢】。錦疊空床委墮紅，颸颸掃尾雙金鳳。蜂喧蝶駐俱悠揚【蜂喧蝶駐戲悠揚】，柳拂赤欄纖草長。覺後梨花委平綠，春風和雨吹池塘。
---
溫庭筠·春曉曲 (樂府倚曲，三十二首之二十)
詩題：春曉曲
篇目：樂府倚曲，三十二首之二十
朝代：唐
作者：溫庭筠
卷別：卷一百：新樂府辭十一
詩文：家臨長信往來道，乳燕雙雙拂煙草。油壁車輕金犢肥，流蘇帳曉春雞早。籠中嬌鳥暖猶睡，簾外落花閒不掃。衰桃一樹近前池，似惜紅顏鏡中老。
---
溫庭筠·春江花月夜 (清商曲辭四，四十一首之七)
詩題：春江花月夜
篇目：清商曲辭四，四十一首之七
朝代：唐
作者：溫庭筠
卷別：卷四十七：清商曲辭四
詩題解：《唐書·樂志》曰：「《春江花月夜》《玉樹後庭花》《堂堂》並陳後主所作。後主堂與宮中女學士及朝臣相和為詩，太常令何胥又善於文詠，採其尤豔麗者，以為此曲。」
詩文：玉樹歌闌海雲黑，花庭忽作青蕪國。秦淮有水水無情，還向金陵漾春色。楊家二世安九重，不御華芝嫌六龍。百幅錦帆風力滿，連天展盡金芙蓉。珠翠丁星復明滅，龍頭劈浪哀笳發。千里涵空照水魂，萬枝破鼻團香雪。漏轉霞高滄海西，頗黎枕上聞天雞。蠻弦代雁曲如語，一醉昏昏天下迷。四方傾動煙塵起，猶在濃香夢魂裏。後主荒宮有曉鶯，飛來只隔西江水。
---
溫庭筠·春洲曲 (樂府倚曲，三十二首之二十三)
詩題：春洲曲
篇目：樂府倚曲，三十二首之二十三
朝代：唐
作者：溫庭筠
卷別：卷一百：新樂府辭十一
詩文：韶光染色如蛾翠，綠濕紅鮮水容媚。蘇小慵多蘭渚閒，融融浦日鵁鶄寐。紫騮蹀躞金銜嘶，岸上揚鞭煙草迷。門外平橋連柳堤，歸來晚樹黃鶯啼。
---
溫庭筠·春野行 (樂府倚曲，三十二首之十五)
詩題：春野行
篇目：樂府倚曲，三十二首之十五
朝代：唐
作者：溫庭筠
卷別：卷一百：新樂府辭十一
詩文：草淺淺，春如翦。花壓李娘愁，飢蠶欲成繭。東城年少氣堂堂，金丸驚起雙鴛鴦。含羞更問衛公子，月到枕前春夢長。
---
溫庭筠·晚歸曲 (樂府倚曲，三十二首之二十四)
詩題：晚歸曲
篇目：樂府倚曲，三十二首之二十四
朝代：唐
作者：溫庭筠
卷別：卷一百：新樂府辭十一
詩文：格格水禽飛帶波，孤光斜起夕陽多。湖西山淺似相笑，菱刺惹衣攢黛蛾。青絲繫船向江木，蘭芽出土吳江曲。水極晴搖泛灩紅，草平春染煙綿綠。玉鞭騎馬白玉兒【玉鞭騎馬楊叛兒】，刻金作鳳光參差。丁丁暖漏滴花影，催入景陽人不知。彎堤弱柳遙相矚，雀扇團圓掩香玉。蓮塘艇子歸不歸，柳闇桑穠聞布穀。
---
溫庭筠·曉仙謠 (樂府倚曲，三十二首之五)
詩題：曉仙謠
篇目：樂府倚曲，三十二首之五
朝代：唐
作者：溫庭筠
卷別：卷一百：新樂府辭十一
詩文：玉妃喚月歸海宮，月色淡白涵春空。銀河欲轉星靨靨，雪浪疊山埋早紅。宮花有露如新淚，小苑茸茸入寒翠【小苑叢叢入寒翠】。綺閣空傳唱漏聲，網軒未辨凌雲字。遙遙珠帳連湘煙，鶴扇如霜金骨仙。碧簫曲盡綵露動，下視九州皆悄然。秦王女騎紅尾鳳，乘空回首晨雞弄【半空回首晨雞弄】。霧蓋狂塵億兆家，世人猶作牽情夢。
---
溫庭筠·東峰歌 (樂府倚曲，三十二首之七)
詩題：東峰歌
篇目：樂府倚曲，三十二首之七
朝代：唐
作者：溫庭筠
卷別：卷一百：新樂府辭十一
詩文：錦礫潺湲玉溪水，曉來微雨藤花紫。冉冉山雞紅尾長，一聲樵斧驚飛起。松刺梳空石差齒，煙香風軟人參蕊。陽崖一夢伴雲根，仙菌靈芝夢魂裏。
---
溫庭筠·東郊行 (樂府倚曲，三十二首之十四)
詩題：東郊行
篇目：樂府倚曲，三十二首之十四
朝代：唐
作者：溫庭筠
卷別：卷一百：新樂府辭十一
詩文：鬥雞臺下東西道，柳覆斑騅蝶縈草。坱靄韶容鎖澹愁，青筐葉盡蠶應老。綠渚幽香注白蘋【綠渚幽香生白蘋】，差差小浪吹魚鱗。王孫騎馬有歸意，林彩空中如細塵【林彩著空如細塵】。安得一生各相守【安得人生各相守】，燒船破棧休馳走。世上方應無別離，路傍更長千枝柳。
---
溫庭筠·楊柳枝，八首之一 (一百一首之五十)
詩題：楊柳枝，八首之一
篇目：一百一首之五十
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：宜春苑外最長條，閒嫋春風伴舞腰。正是玉人腸斷處，一渠春水赤欄橋。
---
溫庭筠·楊柳枝，八首之七 (一百一首之五十六)
詩題：楊柳枝，八首之七
篇目：一百一首之五十六
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：御柳如絲映九重，鳳凰窗柱繡芙蓉。景陽樓伴千條露，一面新妝待曉鐘。
---
溫庭筠·楊柳枝，八首之三 (一百一首之五十二)
詩題：楊柳枝，八首之三
篇目：一百一首之五十二
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：蘇小門前柳萬條，毿毿金線拂平橋。黃鶯不語東風起，深閉朱門伴細腰。
---
溫庭筠·楊柳枝，八首之二 (一百一首之五十一)
詩題：楊柳枝，八首之二
篇目：一百一首之五十一
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：南內牆東御路傍，預知春色柳絲黃。杏花未肯無情思，何事情人最斷腸。
---
溫庭筠·楊柳枝，八首之五 (一百一首之五十四)
詩題：楊柳枝，八首之五
篇目：一百一首之五十四
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：館娃宮外鄴城西，遠映征帆近拂堤。繫得王孫歸意切，不關春草綠萋萋。
---
溫庭筠·楊柳枝，八首之八 (一百一首之五十七)
詩題：楊柳枝，八首之八
篇目：一百一首之五十七
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：織錦機邊鶯語頻，停梭垂淚憶征人。塞門三月猶蕭索，縱有垂楊未覺春。
---
溫庭筠·楊柳枝，八首之六 (一百一首之五十五)
詩題：楊柳枝，八首之六
篇目：一百一首之五十五
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：兩兩黃鸝色似金，裊枝啼露動芳音。春來幸自長如線，可惜牽纏蕩子心。
---
溫庭筠·楊柳枝，八首之四 (一百一首之五十三)
詩題：楊柳枝，八首之四
篇目：一百一首之五十三
朝代：唐
作者：溫庭筠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：金縷毿毿碧瓦溝，六宮眉黛惹春愁。晚來更帶龍池雨，半拂欄干半入樓。
---
溫庭筠·水仙謠 (樂府倚曲，三十二首之六)
詩題：水仙謠
篇目：樂府倚曲，三十二首之六
朝代：唐
作者：溫庭筠
卷別：卷一百：新樂府辭十一
詩文：水客夜騎紅鯉魚，赤鸞雙鶴蓬瀛書。輕塵不起雨新霽，萬里孤光含碧虛。露魄冠輕見雲髮，寒絲七炷香泉咽。夜深天碧亂山姿，光碎玉波滿船月【光碎平波滿船月】。
---
溫庭筠·江南曲 (相和曲上，三十六首之二十七)
詩題：江南曲
篇目：相和曲上，三十六首之二十七
朝代：唐
作者：溫庭筠
卷別：卷二十六：相和歌辭一
詩文：妾家白蘋浦，日上芙蓉楫。軋軋搖漿聲，移舟入茭葉。溪長茭葉深，作底難相尋。避郎郎不見，鸂鶒自浮沉。拾萍萍無根，採蓮蓮有子。不作浮萍生，寧作藕花死。岸傍騎馬郎，烏帽紫游韁。含愁復含笑，回道問橫塘。妾住金陵步，門前朱雀航。流蘇持作帳，芙蓉待作梁。出入金犢幰，兄弟侍中郎。前年學歌舞，定得郎相許。連娟眉繞山，依約腰如杵。鳳管悲若咽，鸞絃嬌欲語。扇薄露紅鉛，羅輕壓金縷。明月西南樓，珠簾玳瑁鉤。橫波巧能笑，彎蛾不識愁。花開子留樹，草長根依土。早聞金溝遠，底事歸郎許。不學楊白花，朝朝淚如雨。
---
溫庭筠·湖陰曲 (五十三首之二十)
詩題：湖陰曲
篇目：五十三首之二十
朝代：唐
作者：溫庭筠
卷別：卷七十五：雜曲歌辭十五
詩題解：曲序曰：「晉王敦舉兵至湖陰。明帝微行，視其營伍。由是樂府有《湖陰曲》。後其辭亡，因作而附之。」
詩文：祖龍黃鬚珊瑚鞭，鐵驄金面青連錢。虎髯拔劍欲成夢，日壓賊營如血鮮。海旗風急驚眠起，甲重光搖照湖水。蒼黃追騎塵外歸，森索妖星陣前死。五陵愁碧春萋萋，灞川玉馬空中嘶。羽書如電入青瑣，雪腕如搥催畫鞞。白虬天子金煌鋩，高臨帝座迴龍章。吳波不動楚山晚，花壓闌干春晝長。
---
溫庭筠·湘宮人歌 (樂府倚曲，三十二首之十)
詩題：湘宮人歌
篇目：樂府倚曲，三十二首之十
朝代：唐
作者：溫庭筠
卷別：卷一百：新樂府辭十一
詩文：池塘芳意濕，夜半東風起。生綠畫羅屏，金壺貯春水。黃粉楚宮人，方飛玉刻鱗【芳花玉刻鱗】。娟娟照棋燭，不語兩含嚬。
---
溫庭筠·湘東宴曲 (樂府倚曲，三十二首之二十五)
詩題：湘東宴曲
篇目：樂府倚曲，三十二首之二十五
朝代：唐
作者：溫庭筠
卷別：卷一百：新樂府辭十一
詩文：湘東夜宴金貂人，楚女含情嬌翠嚬。玉管將吹插鈿帶，錦囊斜拂雙麒麟。重城漏斷孤帆去，唯恐瓊籤報天曙。萬戶沈沈碧樹圓，雲飛雨散知何處。欲上香車俱脈脈，清歌響斷銀屏隔。堤外紅塵蠟炬歸【堤外紅塵蜜炬歸】，樓前澹月連天白。
---
溫庭筠·漢皇迎春辭 (樂府倚曲，三十二首之一)
詩題：漢皇迎春辭
篇目：樂府倚曲，三十二首之一
朝代：唐
作者：溫庭筠
卷別：卷一百：新樂府辭十一
詩文：春草芊芊，晴掃煙，宮城大錦紅殷鮮。海日如融照仙掌，淮王小隊纓鈴響。獵獵東風展焰旗，畫神金甲蔥籠網。鉅公步輦迎句芒，復道掃塵鸞篲長。豹尾竿前趙飛燕，柳風吹盡眉間黃。碧草含情杏花喜，上林鶯囀遊絲起。寶馬搖環萬騎歸，恩光暗入簾櫳裏。
---
溫庭筠·照影曲 (樂府倚曲，三十二首之二十六)
詩題：照影曲
篇目：樂府倚曲，三十二首之二十六
朝代：唐
作者：溫庭筠
卷別：卷一百：新樂府辭十一
詩文：景陽妝罷瓊窗暖，欲照澄明香步懶。橋上衣多抱彩雲，金鱗不動春塘滿。黃印額山輕為塵，翠鮮紅稚俱含嚬。桃花百媚如欲語，曾為無雙今兩身。
---
溫庭筠·獵騎辭 (樂府倚曲，三十二首之三十二)
詩題：獵騎辭
篇目：樂府倚曲，三十二首之三十二
朝代：唐
作者：溫庭筠
卷別：卷一百：新樂府辭十一
詩文：早辭平扆殿，夕奉湘南宴。香兔抱微煙，重鱗疊輕扇。僕飢使君馬，雁避將軍箭。寶柱惜離弦，流黃悲赤縣。理釵低舞鬢，換袖回歌面。晚柳未如絲，春花已如霰。所嗟故里曲，不及青樓燕。
---
溫庭筠·生禖屏風歌 (樂府倚曲，三十二首之九)
詩題：生禖屏風歌
篇目：樂府倚曲，三十二首之九
朝代：唐
作者：溫庭筠
卷別：卷一百：新樂府辭十一
詩文：玉墀暗接崑崙井，井上無人金索冷。畫壁陰森九子堂，階前細月鋪花影。繡屏銀鴨香蓊濛，天上夢歸花繞叢。宜男漫作後庭草，不似櫻桃千子紅。
---
溫庭筠·碌碌古辭 (樂府倚曲，三十二首之三十)
詩題：碌碌古辭
篇目：樂府倚曲，三十二首之三十
朝代：唐
作者：溫庭筠
卷別：卷一百：新樂府辭十一
詩文：左亦不碌碌，右亦不碌碌，野草自根肥，羸牛生健犢。融蠟作杏蒂，男兒不戀家。春風破紅意，女頰如桃花。忠言未見信，巧語翻咨嗟。一鞘無兩刀，徒勞油壁車。
---
溫庭筠·祖龍行 (樂府雜題二，五十首之一)
詩題：祖龍行
篇目：樂府雜題二，五十首之一
朝代：唐
作者：溫庭筠
卷別：卷九十一：新樂府辭二
詩題解：《漢書·五行志》曰：「秦始皇三十六年，鄭客從關東來，至華陰，望見素車白馬從華山上下，知其非人，道住，止而待之。遂至，持璧與客曰：『為我遺鎬池君。』因言『今年祖龍死』，忽不見。鄭客奉璧，即始皇二十八年過江所湛璧也。是歲始皇死，後三年而秦滅。」顏師古曰：「此直江神告鎬池之神，以始皇將死爾。」蘇林曰：「祖，始也。龍，人君象，謂始皇也。」應劭曰：「祖，人之先。龍，君之象。」《祖龍行》蓋出於此。
詩文：黑雲兵氣射天裂，壯士朝眠夢冤結。祖龍一夜死沙丘，胡亥空隨鮑魚轍。腐肉偷生二千里，偽書先賜扶蘇死。墓接驪山土未乾，瑞光已向芒碭起。陳勝城中鼓三下，秦家天地如崩瓦。龍蛇撩亂入鹹陽，少帝空隨漢家馬。
---
溫庭筠·系樂府，十二首之一：思太古 (三十一首之一)
詩題：系樂府，十二首之一：思太古
篇目：三十一首之一
朝代：唐
作者：溫庭筠
卷別：卷九十六：新樂府辭七
詩題解：元結序曰：「天寶中，結將前世嘗可稱嘆者為詩十二篇，引其義以名之，總曰系樂府。」
詩文：東南三千里，沅、湘為太湖。湖上山谷深，有人多似愚。嬰孩寄樹顛，就水捕鷠鱸。所歡同鳥獸，身意復何拘。吾行遍九州，此風皆已無。吁嗟聖賢教，不覺久踟躕。
---
溫庭筠·織錦詞 (樂府雜題五，三十六首之十二)
詩題：織錦詞
篇目：樂府雜題五，三十六首之十二
朝代：唐
作者：溫庭筠
卷別：卷九十四：新樂府辭五
詩文：丁東細漏侵瓊瑟，影轉高梧月初出。蔟蔌金梭萬縷紅，鴛鴦豔錦初成匹。錦中百結皆同心，蕊亂雲盤相間深。此意欲傳傳不得，玫瑰作柱朱弦琴。為君裁破合歡被，星斗迢迢共千里。象尺薰爐未覺秋，碧池中有新蓮子【碧池已有新蓮子】。
---
溫庭筠·罩魚歌 (樂府倚曲，三十二首之八)
詩題：罩魚歌
篇目：樂府倚曲，三十二首之八
朝代：唐
作者：溫庭筠
卷別：卷一百：新樂府辭十一
詩文：朝罩罩城東【朝罩罩城南】，暮罩罩城西。兩槳鳴幽幽，蓮子相高低。持罩入深水，金鱗大如手。魚尾迸圓波，千珠落湘藕。風颸颸，雨離離，菱尖茭刺鸂䳵飛。水連網眼白如影，淅瀝篷聲寒點微。楚岸有花花蓋屋，金塘柳色前溪曲。悠溶杳若去無窮，五色澄潭鴨頭綠。
---
溫庭筠·臺城曉朝曲 (樂府倚曲，三十二首之十八)
詩題：臺城曉朝曲
篇目：樂府倚曲，三十二首之十八
朝代：唐
作者：溫庭筠
卷別：卷一百：新樂府辭十一
詩文：司馬門前火千炬，闌干星斗天將曙。朱網龕驂丞相車，曉隨疊鼓朝天去。博山鏡樹香豐茸，裊裊浮航金畫龍。大江斂勢避宸極，兩闕深嚴煙翠濃。
---
溫庭筠·舞衣曲 (樂府倚曲，三十二首之二十七)
詩題：舞衣曲
篇目：樂府倚曲，三十二首之二十七
朝代：唐
作者：溫庭筠
卷別：卷一百：新樂府辭十一
詩文：藕腸纖縷袖輕春，煙機漠漠嬌娥嚬。金梭淅瀝透空薄，剪落交刀吹斷雲。張家公子夜聞雨，夜向蘭堂思楚舞。蟬衫麟帶壓愁香，偷得鶯黃鎖金縷【偷得黃鶯鎖金縷】。管含蘭氣嬌語悲，胡槽雪腕鴛鴦絲。芙蓉力弱應難定，楊柳風多不自持。迴嚬笑語西窗客，星斗寥寥波脈脈。不逐秦王卷象床，滿樓明月梨花白。
---
溫庭筠·蓮浦謠 (樂府倚曲，三十二首之三)
詩題：蓮浦謠
篇目：樂府倚曲，三十二首之三
朝代：唐
作者：溫庭筠
卷別：卷一百：新樂府辭十一
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
溫庭筠·蘇小小歌 (歌辭三，四十四首之四十)
詩題：蘇小小歌
篇目：歌辭三，四十四首之四十
朝代：唐
作者：溫庭筠
卷別：卷八十五：雜歌謠辭三
詩題解：一曰《錢塘蘇小小歌》。《樂府廣題》曰：「蘇小小，錢塘名倡也，蓋南齊時人。西陵在錢塘江之西，歌云『西陵松柏下』是也。」
詩文：買蓮莫破券，買酒莫解金。酒裏春容抱離恨，水中蓮子懷芳心。吳宮女兒腰似束，家在錢塘小江曲。一自檀郎逐便風，門前春水年年綠。
---
溫庭筠·蘭塘辭 (樂府倚曲，三十二首之二十九)
詩題：蘭塘辭
篇目：樂府倚曲，三十二首之二十九
朝代：唐
作者：溫庭筠
卷別：卷一百：新樂府辭十一
詩文：塘水汪汪鳧唼喋，憶上江南木蘭楫。繡頸金鬚蕩倒光，團團皺綠雞頭葉。露凝荷卷珠淨圓，紫菱刺短浮根鮮。小姑歸晚紅妝淺，鏡裏芙蓉照水鮮。東溝潏潏勞回首，欲寄一杯瓊液酒。知道無郎卻有情，長教月照相思柳。
---
溫庭筠·西洲曲 (四十四首之二十七)
詩題：西洲曲
篇目：四十四首之二十七
朝代：唐
作者：溫庭筠
卷別：卷七十二：雜曲歌辭十二
詩文：悠悠復悠悠，昨日下西洲。西洲風色好【西州風色好】，遙見武昌樓。武昌何鬱鬱，儂家定無匹。小婦被流黃，登樓撫瑤瑟。朱弦繁復輕，素手直淒清。一彈三四解，掩抑似含情。南樓登且望，西江廣復平。艇子搖兩槳，催過石頭城。門前烏臼樹，慘澹天將曙。鵾鵊飛復還【鸂鶒飛復還】，郎隨早帆去。迴頭語同伴，定復負情儂。去帆不安幅，作抵使西風。他日相尋索，莫作西洲客。西洲人不歸，春草年年碧。
---
溫庭筠·走馬樓三更曲 (樂府倚曲，三十二首之十九)
詩題：走馬樓三更曲
篇目：樂府倚曲，三十二首之十九
朝代：唐
作者：溫庭筠
卷別：卷一百：新樂府辭十一
詩文：春姿暖氣昏神沼，李樹拳枝紫芽小。玉皇夜入未央宮，長火千條照棲鳥。馬過平橋通畫堂，虎幡龍戟風悠揚。簾間清唱報寒點，丙含無人遺燼香。
---
溫庭筠·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：溫庭筠
卷別：卷一百：新樂府辭十一
詩文：天兵九月渡遐水，馬踏沙鳴雁聲起。殺氣空高萬里情，塞寒如箭傷眸子。狼煙堡上霜漫漫，枯葉飄風天地乾【枯葉號風天地乾】。犀帶鼠裘無暖色，清光炯冷黃金鞍。虜塵如霧罩亭障【虜塵如霧昏亭障】，隴首年年漢飛將。麟閣無名期未歸，樓中思婦徒相望。
---
溫庭筠·達磨支 (七十四首之七十)
詩題：達磨支
篇目：七十四首之七十
朝代：唐
作者：溫庭筠
卷別：卷八十：近代曲辭二
詩題解：《唐會要》曰：「天寶十三戴，改《達磨支》為《泛蘭叢》。」《樂苑》曰：「《泛蘭叢》，羽調曲。又有《急泛蘭叢》。」《樂府雜錄》曰：「《達磨支》，健舞曲也。」
詩文：搗麝成塵香不滅，拗蓮作寸絲難絕。紅淚文姬洛水春，白頭蘇武天山雪。君不見無愁高緯花漫漫，漳浦宴餘清露寒。一旦臣僚共囚虜，欲吹羌管先泛瀾。舊臣頭鬢霜華早【舊臣頭鬢霜雪早】，可惜雄心醉中老。萬古春歸夢不歸，鄴城風雨連天草。
---
溫庭筠·邯鄲郭公辭 (歌辭五，十四首之十二)
詩題：邯鄲郭公辭
篇目：歌辭五，十四首之十二
朝代：唐
作者：溫庭筠
卷別：卷八十七：雜歌謠辭五
詩文：金笳悲故曲，玉座積深塵。言是邯鄲伎，不見鄴城人。青苔竟埋骨，紅粉自傷神。唯有漳河柳，還向舊營春。
---
溫庭筠·長安羈旅行 (樂府雜題六，四十一首之一)
詩題：長安羈旅行
篇目：樂府雜題六，四十一首之一
朝代：唐
作者：溫庭筠
卷別：卷九十五：新樂府辭六
詩文：十日一理髮，每梳飛旅塵。三旬九過飲，每食唯舊貧。萬物皆及時，獨余不覺春。失名誰肯訪，得意爭相親。直木有恬翼，靜流無躁鱗。始知喧競場，莫處君子身。野策藤竹輕，山蔬薇蕨新。潛歌歸去來，事外風景真。
---
溫庭筠·陽春曲 (江南弄下，五十首之二十四)
詩題：陽春曲
篇目：江南弄下，五十首之二十四
朝代：唐
作者：溫庭筠
卷別：卷五十一：清商曲辭八
詩文：雲母空窗曉煙薄，香昏龍氣凝輝閣。霏霏霧雨杏花天，簾外春威著羅幕。曲欄伏檻金麒麟，沙苑芳郊連翠茵。廄馬何能齧芳草，路人不敢隨流塵。
---
溫庭筠·雉場歌 (樂府倚曲，三十二首之十三)
詩題：雉場歌
篇目：樂府倚曲，三十二首之十三
朝代：唐
作者：溫庭筠
卷別：卷一百：新樂府辭十一
詩文：茭葉萋萋接煙樹，雞鳴埭上梨花露。彩仗鏘鏘已合圍，繡翎白頸遙相妒。雕尾扇張金縷高，碎鈴素拂驪駒豪。綠場紅跡未相接，箭發銅牙傷彩毛。麥壟桑陰小山晚，六虬歸去凝笳遠。城頭卻望幾含情，青畝春蕪連古苑。
---
溫庭筠·雍臺歌 (梁鼓角橫吹曲，十一首之三)
詩題：雍臺歌
篇目：梁鼓角橫吹曲，十一首之三
朝代：唐
作者：溫庭筠
卷別：卷二十五：橫吹曲辭五
詩文：太子池南樓百尺，八窗新樹疏簾隔。黃金鋪首畫鉤陳，羽葆亭童拂交戟。盤紆欄楯臨高臺，帳殿臨流鸞扇開。早雁聲鳴細波起，映花鹵簿龍飛回。
---
溫庭筠·雞鳴埭歌 (樂府倚曲，三十二首之十二)
詩題：雞鳴埭歌
篇目：樂府倚曲，三十二首之十二
朝代：唐
作者：溫庭筠
卷別：卷一百：新樂府辭十一
詩文：南朝天子射雉時，銀河耿耿星參差。銅壺漏斷夢初覺，寶馬塵高人未知。魚躍蓮東蕩宮沼，濛濛御柳懸棲鳥。紅妝萬戶鏡中春，碧樹一聲天下曉。盤踞勢窮三百年，朱方殺氣成愁煙。彗星拂地浪連海，戰鼓渡江塵漲天。繡龍畫雉填宮井，野火風驅燒九鼎。殿巢江燕砌生蒿，十二金人霜炯炯。芊綿平綠臺城基，暖色春空荒古陂。寧知《玉樹後庭曲》，留待野棠如雪枝。
---
溫庭筠·驃國樂 (新題樂府下，六首之一)
詩題：驃國樂
篇目：新題樂府下，六首之一
朝代：唐
作者：溫庭筠
卷別：卷九十七：新樂府辭八
詩序：《新唐書·禮樂志》曰：「貞元十七年，驃國王雍羌遣其弟悉利移城主舒難陀獻其國樂，至成都，韋皋復譜次其聲，又圖其舞容樂器以獻。大抵皆夷狄之器，其聲曲不隸於有司，故無足采。」《舊書志》曰：「驃國王獻本國樂凡一十二曲，以樂工三十五人來朝，樂曲皆演釋氏經論之辭。」《會要》曰：「驃國在雲南西，與天竺國相近，故樂曲多演釋氏詞云。」
詩文：驃之樂器頭象駝，音聲不合十二和。促舞跳趫筋節硬，繁詞變亂名字訛。千彈萬唱皆咽咽，左旋右轉空傞傞。俯地呼天終不會，曲成調變當如何。德宗深意在柔遠，笙鏞不御停嬌娥。史館書為朝貢傳，太常編入鞮靺科。古時陶堯作天子，遜遁親聽《康衢歌》。又遣遒人持木鐸，遍采謳謠天下過。萬人有意皆洞達，四岳不敢施煩苛。盡令區中擊壤塊，然及海外覃恩波。秦霸周衰古官廢，下堙上塞王道頗。共矜異俗同聲教，不念齊民方薦瘥。傳稱魚鱉亦咸若，苟能效此誠足多。借如牛馬未蒙澤，豈在抱甕滋黿鼉。教化從來有源委，必將泳海先泳河。是非倒置自古有，驃兮驃兮誰爾訶。
---
溫庭筠·黃曇子歌 (歌辭五，十四首之六)
詩題：黃曇子歌
篇目：歌辭五，十四首之六
朝代：唐
作者：溫庭筠
卷別：卷八十七：雜歌謠辭五
詩題解：《晉書·五行志》曰：「桓石民為荊州，百姓忽歌《黃曇子曲》。後石民死，王忱為荊州之應，黃曇子，王忱字也。」按橫吹曲李延年二十八解有《黃覃子》，不知與此同否？凡歌辭考之與事不合者，但因其聲而作歌爾。
詩文：參差綠蒲短，搖豔雲塘滿【搖豔春塘滿】。紅瀲蕩融融，鶯翁鸂鶒暖。萋芊小城路，馬上修蛾懶。羅衫裊向風，點粉金鸝卵。
---
滕潛·鳳歸雲，二首之一 (一百五首之三十八)
詩題：鳳歸雲，二首之一
篇目：一百五首之三十八
朝代：唐
作者：滕潛
卷別：卷八十二：近代曲辭四
詩文：金井欄邊見羽儀，梧桐樹上宿寒枝。五陵公子憐文綵，畫與佳人刺繡衣。
---
滕潛·鳳歸雲，二首之二 (一百五首之三十九)
詩題：鳳歸雲，二首之二
篇目：一百五首之三十九
朝代：唐
作者：滕潛
卷別：卷八十二：近代曲辭四
詩文：飲啄蓬山最上頭，和煙飛下禁城秋。曾將弄玉歸雲去，金翿斜開十二樓。
---
無名氏·于闐採花 (二十六首之十七)
詩題：于闐採花
篇目：二十六首之十七
朝代：
作者：無名氏
卷別：卷七十三：雜曲歌辭十三
詩文：山川雖異所，草木尚同春。亦如溱洧地，自有採花人。
---
無名氏·出塞 (漢橫吹曲一，四十四首之二十九)
詩題：出塞
篇目：漢橫吹曲一，四十四首之二十九
朝代：
作者：無名氏
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：候騎出甘泉，奔命入居延。旗作浮雲影，陣如明月弦。
---
無名氏·吳趨行 (三十三首之三十一)
詩題：吳趨行
篇目：三十三首之三十一
朝代：晉
作者：無名氏
卷別：卷六十四：雜曲歌辭四
詩題解：崔豹《古今注》曰：「《吳趨行》，吳人以歌其地。陸機《吳趨行》曰：『聽我歌吳趨。』趨，步也。」
詩文：繭滿蓋重簾，唯有遠相思，藕葉清朝釧，何見早歸時【何見早還時】。
---
無名氏·楊白花 (二十六首之九)
詩題：楊白花
篇目：二十六首之九
朝代：
作者：無名氏
卷別：卷七十三：雜曲歌辭十三
詩題解：《梁書》曰：「楊華，武都仇池人也。少有勇力，容貌雄偉，魏胡太后逼通之。華懼及禍，乃率其部曲來降。胡太后追思之不能已，為作《楊白華》歌辭，使宮人晝夜連臂蹋足歌之，聲甚悽惋。」故《南史》曰：「楊華本名白花，奔梁後名華，魏名將楊大眼之子也。」
詩文：陽春二三月，楊柳齊作花。春風一夜入閨闥，楊花飄蕩落南家。含情出戶腳無力，拾得楊花淚沾臆。秋去春還雙燕子，願銜楊花入窠裏。
---
無名氏·陽春曲 (江南弄下，五十首之二十三)
詩題：陽春曲
篇目：江南弄下，五十首之二十三
朝代：
作者：無名氏
卷別：卷五十一：清商曲辭八
詩文：芣苡生前逕，含桃落小園。春心自搖蕩，百舌更多言。
---
牛僧孺·和甯舞 (唐享太廟樂章，十一首之七)
詩題：和甯舞
篇目：唐享太廟樂章，十一首之七
朝代：唐
作者：牛僧孺
卷別：卷十一：郊廟歌辭十一
詩序：獻穆宗
詩文：湜湜頎頎，融昭德輝。不紐不舒，貫成九圍。武烈文經，敷施當宜。纂堯付啟，億萬熙熙。
---
牛嶠·楊柳枝，五首之一 (一百一首之九十)
詩題：楊柳枝，五首之一
篇目：一百一首之九十
朝代：五代後唐
作者：牛嶠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：解凍風來末上青，解垂羅袖拜卿卿。無端裊娜臨官路，舞送行人過一生。
---
牛嶠·楊柳枝，五首之三 (一百一首之九十二)
詩題：楊柳枝，五首之三
篇目：一百一首之九十二
朝代：五代後唐
作者：牛嶠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：橋北橋南千萬條，恨伊張緒不相饒。金羈白馬臨風望，認得羊家靜婉腰。
---
牛嶠·楊柳枝，五首之二 (一百一首之九十一)
詩題：楊柳枝，五首之二
篇目：一百一首之九十一
朝代：五代後唐
作者：牛嶠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：吳王宮裏色偏深，一簇纖條萬縷金。不憤錢塘蘇小小，引郎枝下結同心。
---
牛嶠·楊柳枝，五首之五 (一百一首之九十四)
詩題：楊柳枝，五首之五
篇目：一百一首之九十四
朝代：五代後唐
作者：牛嶠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：裊翠籠煙拂暖波，舞裙新染麴塵羅。章華臺畔隋堤上，倚得春風爾許多。
---
牛嶠·楊柳枝，五首之四 (一百一首之九十三)
詩題：楊柳枝，五首之四
篇目：一百一首之九十三
朝代：五代後唐
作者：牛嶠
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：狂雪隨風撲馬飛，惹煙無力被風欹。莫交移入靈和殿，宮女三千又妒伊。
---
犢沐子·雉朝飛操 (四十五首之三十九)
詩題：雉朝飛操
篇目：四十五首之三十九
朝代：戰國
作者：犢沐子
卷別：卷五十七：琴曲歌辭一
詩題解：一曰《雉朝雊操》。揚雄《琴清英》曰：「《雉朝飛操》，衛女傅母之所作也。衛侯女嫁於齊太子，中道聞太子死，問傅母曰：『何如？』傅母曰：『且往當喪。』喪畢不肯歸，終之以死。傅母悔之，取女所自操琴，於冢上鼓之。忽二雉俱出墓中，傅母撫雉曰：『女果為雉耶？』言未畢，俱飛而起，忽然不見。傅母悲痛，援琴作操，故曰《雉朝飛》。」崔豹《古今注》曰：「《雉朝飛》者，犢沐子所作也。齊宣王時，處士泯宣，年五十無妻。出薪於野，見雉雄雌相隨而飛，意動心悲，乃仰天嘆大聖在上，恩及草木鳥獸，而我獨不獲。因援琴而歌，以明自傷。其聲中絕。魏武帝時，宮人有盧女者，七歲入漢宮，學鼓琴，特異於餘妓，善為新聲，能傳此曲。」伯牙《琴歌》曰：「麥秀蔪兮雉朝飛，向虛壑兮背喬槐，依絕區兮臨回池。」《樂府解題》曰：「若梁簡文帝『晨光照麥畿』，但詠雉而已。」
詩文：雉朝飛兮鳴相和，雌雄群遊於山阿。我獨何命兮未有家。時將暮兮可奈何，嗟嗟暮兮可奈何。
---
獨孤及·太行苦熱行 (三十三首之十三)
詩題：太行苦熱行
篇目：三十三首之十三
朝代：唐
作者：獨孤及
卷別：卷六十五：雜曲歌辭五
詩文：駟馬上太行，修途亙遼碣。王程無留駕，日昃未遑歇。請問此何時，恢台朱明月。長蛇稽天討，上將方北伐。明主命使臣，皇華得時傑。已忘羊腸險，豈憚溫風熱。搖策汗滂沱，登崖思紆結。炎雲如煙火，溪谷將恐竭。晝景赩可畏，涼飆何由發。山長飛鳥墮，目極行車絕。趙、魏方俶擾，安危俟明哲。歸路豈不懷，飲冰有苦節。會同傳檄至，疑議立談決，況有阮元瑜，翩翩秉書札。起予歌赤坡，永好踰白雪。誰念剖竹人，無因執羈紲。
---
獨孤嗣宗·紫騮馬 (漢橫吹曲四，五十三首之二十二)
詩題：紫騮馬
篇目：漢橫吹曲四，五十三首之二十二
朝代：南朝陳
作者：獨孤嗣宗
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：倡樓望早春，寶馬度城闉。照耀桃花逕，蹀躞采桑津。金羈麗初景，玉勒染輕塵。遠聽珂驚急，猶是畫眉人。
---
王之渙·出塞 (漢橫吹曲二，五十九首之十六)
詩題：出塞
篇目：漢橫吹曲二，五十九首之十六
朝代：唐
作者：王之渙
卷別：卷二十二：橫吹曲辭二
詩文：黃沙直上白雲間，一片孤城萬仞山。羌笛何須怨楊柳，春光不度玉門關。
---
王偃·夜夜曲 (四十首之十三)
詩題：夜夜曲
篇目：四十首之十三
朝代：唐
作者：王偃
卷別：卷七十六：雜曲歌辭十六
詩題解：《夜夜曲》，梁沈約所作也。梁《樂府解題》曰：「《夜夜曲》，傷獨處也。」
詩文：北斗星移銀漢低，班姬愁思鳳城西。青槐陌上人行絕，明月樓前烏夜啼。
---
王偃·明君詞 (吟嘆曲，五十九首之四十)
詩題：明君詞
篇目：吟嘆曲，五十九首之四十
朝代：唐
作者：王偃
卷別：卷二十九：相和歌辭四
詩文：北望單于日半斜，明君馬上泣胡沙。一雙淚滴黃河水，應得東流入漢家。
---
王僧孺　·湘夫人 (四十五首之十四)
詩題：湘夫人
篇目：四十五首之十四
朝代：南朝梁
作者：王僧孺　
卷別：卷五十七：琴曲歌辭一
詩文：桂棟承薜帷，眇眇川之湄。白蘋徒可望，綠芷竟空滋。日暮思公子，銜意嘿無辭。
---
王僧孺·有所思 (漢鐃歌中，七十一首之五十四)
詩題：有所思
篇目：漢鐃歌中，七十一首之五十四
朝代：南朝梁
作者：王僧孺
卷別：卷十七：鼓吹曲辭二
詩文：夜風吹熠燿，朝光照昔耶。幾銷蘼蕪葉，空落蒲桃花。不堪長織素，誰能獨浣沙。光陰復何極，望促反成賒。知君自蕩子，奈妾亦倡家。
---
王僧孺·朱鷺 (漢鐃歌上，二十二首之一)
詩題：朱鷺
篇目：漢鐃歌上，二十二首之一
朝代：南朝梁
作者：王僧孺
卷別：卷十六：鼓吹曲辭一
詩文：因風弄玉水，映日上金堤。猶持畏羅繳，未得異鳧鷖。聞君愛白雉，兼因重碧雞。未能聲似鳳，聊變色如珪。願識昆明路，乘流飲復棲。
---
王僧孺·白馬篇 (齊瑟行，十九首之十五)
詩題：白馬篇
篇目：齊瑟行，十九首之十五
朝代：南朝梁
作者：王僧孺
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：千里生冀北，玉鞘黃金勒。散蹄去無已，搖頭意相得。豪氣發西山，雄風擅東國。飛鞚出秦隴，長驅繞岷僰。承謨若有神，稟算良不惑。瀄汨河水黃，參差嶂雲黑。安能對兒女，垂帷弄毫墨。兼弱不稱雄，後得方為特。此心亦何已，君恩良未塞。不許跨天山，何由報皇德。
---
王儉·高德宣烈樂 (齊南郊樂歌，十三首之九)
詩題：高德宣烈樂
篇目：齊南郊樂歌，十三首之九
朝代：南朝齊
作者：王儉
卷別：卷二：郊廟歌辭二
詩序：高帝配饗
詩文：饗帝嚴親，則天光大。舄奕前古，榮鏡無外。日月宣華，卿雲流靄。五漢同休，六幽咸泰。
---
王儉·高德宣烈樂 (齊太廟樂歌，二十一首之十九)
詩題：高德宣烈樂
篇目：齊太廟樂歌，二十一首之十九
朝代：南朝宋
作者：王儉
卷別：卷九：郊廟歌辭九
詩序：高帝室
詩文：悠悠草昧，穆穆經綸。乃文乃武，乃聖乃神。動龕危亂，靜比斯民。誕應休命，奄有八夤。握機肇運，光啟禹服。義滿天淵，禮昭地軸。澤靡不懷，威無不肅。戎夷竭歡，象來致福。偃風裁化，暅日敷祥。信星含曜，秬草流芳。七廟觀德，六樂宣章。惟先惟敬，是饗是將。
---
王儉·齊白紵辭，五首之一 (雜舞三，二十五首之十九)
詩題：齊白紵辭，五首之一
篇目：雜舞三，二十五首之十九
朝代：南朝宋
作者：王儉
卷別：卷五十五：舞曲歌辭四
詩文：陽春白日風花香，趨步明月舞瑤裳。
---
王儉·齊白紵辭，五首之三 (雜舞三，二十五首之二十一)
詩題：齊白紵辭，五首之三
篇目：雜舞三，二十五首之二十一
朝代：南朝宋
作者：王儉
卷別：卷五十五：舞曲歌辭四
詩文：清歌流響繞鳳梁，如驚若思凝且翔。
---
王儉·齊白紵辭，五首之二 (雜舞三，二十五首之二十)
詩題：齊白紵辭，五首之二
篇目：雜舞三，二十五首之二十
朝代：南朝宋
作者：王儉
卷別：卷五十五：舞曲歌辭四
詩文：情發金石媚笙簧，羅袿徐轉紅袖揚。
---
王儉·齊白紵辭，五首之五 (雜舞三，二十五首之二十三)
詩題：齊白紵辭，五首之五
篇目：雜舞三，二十五首之二十三
朝代：南朝宋
作者：王儉
卷別：卷五十五：舞曲歌辭四
詩文：歡來何晚意何長，明君馭世永歌昌。　
---
王儉·齊白紵辭，五首之四 (雜舞三，二十五首之二十二)
詩題：齊白紵辭，五首之四
篇目：雜舞三，二十五首之二十二
朝代：南朝宋
作者：王儉
卷別：卷五十五：舞曲歌辭四
詩文：轉眄流精豔輝光，將流將引雙雁行。
---
王冏·長安有狹斜行 (清調曲三，四十八首之九)
詩題：長安有狹斜行
篇目：清調曲三，四十八首之九
朝代：南朝梁
作者：王冏
卷別：卷三十五：相和歌辭十
詩文：名都馳道傍，華轂亂鏘鏘。道逢佳麗子，問我居何鄉？我家洛川上，甲第遙相望。珠扉玳瑁床，綺席流蘇帳。大子執金吾，次子中郎將。小子陪金馬，遨遊蔑卿相。三子俱休沐，風流鬱何壯。三子俱會同，肅雍多禮讓。三子俱還室，絲管紛寥亮。大婦裁舞衣，中婦學清唱。小婦窺鏡影，弄此朝霞狀。佳人且少留，為君繞梁唱。
---
王勃·採蓮歸 (江南弄中，三十四首之二十九)
詩題：採蓮歸
篇目：江南弄中，三十四首之二十九
朝代：唐
作者：王勃
卷別：卷五十：清商曲辭七
詩文：採蓮歸，綠水芙蓉衣。秋風起浪鳧雁飛。桂棹蘭橈下長浦，羅裙玉腕搖輕櫓。葉嶼花潭極望平，江謳越吹相思苦。想思苦，佳期不可駐。塞外征夫猶未還，江南採蓮今已暮。今已暮，摘蓮花。今渠那必盡倡家。官道城南把桑葉，何如江上採蓮花。蓮花復蓮花，花葉何重疊。葉翠本羞眉，花紅強如頰。佳人不在茲，悵望別離時。牽花憐共蒂，折藕愛蓮絲。故情何處所，新物徒華滋。不惜南津交佩解，還羞北海雁書遲。採蓮歌有節，採蓮夜未歇。正逢浩蕩江上風，又值徘徊江上月。蓮浦夜相逢，吳姬越女何豐茸。共問寒江千里外，征客關山更幾重。
---
王勃·江南弄 (江南弄中，三十四首之一)
詩題：江南弄
篇目：江南弄中，三十四首之一
朝代：唐
作者：王勃
卷別：卷五十：清商曲辭七
詩文：江南弄，巫山連楚夢。行雨行雲幾相送。瑤軒金穀上春時，玉童仙女無見期。紫露香煙眇難托，清風明月遙相思。遙相思，草徒綠，為聽雙飛鳳皇曲。
---
王勃·秋夜長 (四十首之十六)
詩題：秋夜長
篇目：四十首之十六
朝代：唐
作者：王勃
卷別：卷七十六：雜曲歌辭十六
詩題解：魏文帝詩曰：「漫漫秋夜長，烈烈北風涼。展轉不能寐，披衣起彷徨。彷徨忽已久，白露沾我裳。俯視清水波，仰看明月光。」又曰：「草蟲鳴何悲，孤雁獨南翔。鬱鬱多悲思，綿綿思故鄉。」《秋夜長》其取諸此。
詩文：秋夜長，殊未央。月明白露澄清光，層城綺閣遙相望。遙相望，川無梁。北風受節南雁翔，崇蘭委質時菊芳。鳴環曳履出長廊，為君秋夜擣衣裳，纖羅對鳳凰，丹綺雙鴛鴦，調砧亂杵思自傷。思自傷，征夫萬里戍他鄉。鶴關音信斷，龍門道路長。所在天一方，寒衣徒自香。
---
王勃·臨高臺 (漢鐃歌中，二十八首之十六)
詩題：臨高臺
篇目：漢鐃歌中，二十八首之十六
朝代：唐
作者：王勃
卷別：卷十八：鼓吹曲辭三
詩文：臨高臺，高臺迢遞絕浮埃。瑤軒綺構何崔嵬，鸞歌鳳吹清且哀。俯瞰長安道，萋萋御溝草。斜對甘泉路，蒼蒼茂陵樹。高臺四望同，帝鄉佳氣鬱蔥蔥。紫閣丹樓紛照曜，璧房錦殿相玲瓏。東彌長樂觀，西指未央宮。赤城映朝日，綠樹搖春風。旗亭百隊開新市，甲第千甍分戚里。朱輪翠蓋不勝春，疊樹層楹相對起。復有青樓大道中，繡戶文窗雕綺櫳。錦衣晝不襞，羅帷夕未空。歌屏朝掩翠，妝鏡晚窺紅。為吾安寶髻，娥眉罷花叢。狹路塵間黯將暮，雲間月色明如素。鴛鴦池上兩兩飛，鳳皇樓下雙雙度。物色正如此，佳期那不顧。銀鞍繡轂盛繁華，可憐今夜宿倡家。倡家少婦不須嚬，東園桃李片時春。君看舊日高臺處，柏梁銅雀生黃塵。
---
王勃·銅雀妓，二首之一 (平調曲二，四十五首之十五)
詩題：銅雀妓，二首之一
篇目：平調曲二，四十五首之十五
朝代：唐
作者：王勃
卷別：卷三十一：相和歌辭六
詩文：妾本深宮妓，曾城閉九重。君王歡愛盡，歌舞為誰容。錦衾不復襞，羅衣誰再縫。高臺西北望，流涕向青松。
---
王勃·銅雀妓，二首之二 (平調曲二，四十五首之十六)
詩題：銅雀妓，二首之二
篇目：平調曲二，四十五首之十六
朝代：唐
作者：王勃
卷別：卷三十一：相和歌辭六
詩文：金鳳鄰銅雀，漳河望鄴城。君王無處所，臺榭若平生。舞筵紛可就，歌梁儼未頃。西陵松檟冷，誰見綺羅情。
---
王勃·雜曲 (六十六首之五十九)
詩題：雜曲
篇目：六十六首之五十九
朝代：唐
作者：王勃
卷別：卷七十七：雜曲歌辭十七
詩文：智瓊神女，來訪文君。蛾眉始約，羅袖初薰。歌齊曲韻，舞亂行分。若向陽臺薦枕，何啻得勝朝雲。
---
王叔英妻劉氏·昭君怨 (八首之二)
詩題：昭君怨
篇目：八首之二
朝代：南朝梁
作者：王叔英妻劉氏
卷別：卷五十九：琴曲歌詞三
詩題解：《樂府解題》曰：「王嬙，字昭君。《琴操》載：昭君，齊國王穰女。端正閒麗，未嘗窺門戶。穰以其有異於人，求之者皆不與。年十七，獻之元帝。元帝以地遠不之幸，以備後宮。積五六年，帝每遊後宮，常怨不出。後單于遣使朝貢，帝宴之，盡召後宮。昭君盛飾而至，帝問欲以一女賜單于，能者往。昭君乃越席請行。時單于使在旁，驚恨不及。昭君至匈奴，單于大悅，以為漢與我厚，縱酒作樂。遣使報漢，白璧一隻，騵馬十匹，胡地珍寶之物。昭君恨帝始不見遇，乃作怨思之歌。單于死，子世達立，昭君謂之曰：『為胡者妻母，為秦者更娶。』世達曰：『欲作胡禮。』昭君乃吞藥而死。」按《漢書·匈奴傳》曰：「竟寧中，呼韓邪來朝，漢歸王昭君，號寧胡閼氏。呼韓邪死，子雕陶莫皋立，為復株累若鞮單于，復妻昭君。」不言飲藥而死。
詩文：一生竟何定，萬事最難保。丹青失舊儀，玉匣成秋草。想妾辭關淚，至今猶未燥。漢使汝南還，殷勤為人道。
---
王叔英妻沈氏·班婕妤 (楚調曲下，四十一首之六)
詩題：班婕妤
篇目：楚調曲下，四十一首之六
朝代：南朝梁
作者：王叔英妻沈氏
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：日落應門閉，愁思百端生。況復昭陽近，風傳歌吹聲。寵移終不恨，讒枉太無情。只言爭分理，非獨舞腰輕。
---
王叡·公無渡河 (相和六引，十七首之七)
詩題：公無渡河
篇目：相和六引，十七首之七
朝代：唐
作者：王叡
卷別：卷二十六：相和歌辭一
詩文：濁波洋洋兮凝曉霧，公無渡河兮公苦渡。風號水激兮呼不聞，提壺看入兮中流去。浪擺衣裳兮隨步沒，沉屍深入兮蛟螭窟。蛟螭盡醉兮君血乾，推出黃沙兮泛君骨。當時君死妾何適，遂就波濤合魂魄。原持精衛銜石心，窮取河源塞泉脈。
---
王叡·祠神歌，二首之一：迎神 (清商曲辭四，四十一首之四十)
詩題：祠神歌，二首之一：迎神
篇目：清商曲辭四，四十一首之四十
朝代：唐
作者：王叡
卷別：卷四十七：清商曲辭四
詩文：蓪草頭花椰葉裙，蒲葵樹下舞蠻雲。引領望江遙滴酒，白蘋風起水生文。
---
王叡·祠神歌，二首之二：送神 (清商曲辭四，四十一首之四十一)
詩題：祠神歌，二首之二：送神
篇目：清商曲辭四，四十一首之四十一
朝代：唐
作者：王叡
卷別：卷四十七：清商曲辭四
詩文：棖棖山響答琵琶，酒濕青莎肉飼鴉。樹葉無聲神去後，紙錢灰出木綿花。
---
王台卿·陌上桑三解 (相和曲下，五十三首之十六)
詩題：陌上桑三解
篇目：相和曲下，五十三首之十六
朝代：南朝梁
作者：王台卿
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：令月開和景，處處動春心。掛筐須葉滿，息惓重枝陰。
---
王嬙·昭君怨 (八首之一)
詩題：昭君怨
篇目：八首之一
朝代：南朝宋
作者：王嬙
卷別：卷五十九：琴曲歌詞三
詩題解：《樂府解題》曰：「王嬙，字昭君。《琴操》載：昭君，齊國王穰女。端正閒麗，未嘗窺門戶。穰以其有異於人，求之者皆不與。年十七，獻之元帝。元帝以地遠不之幸，以備後宮。積五六年，帝每遊後宮，常怨不出。後單于遣使朝貢，帝宴之，盡召後宮。昭君盛飾而至，帝問欲以一女賜單于，能者往。昭君乃越席請行。時單于使在旁，驚恨不及。昭君至匈奴，單于大悅，以為漢與我厚，縱酒作樂。遣使報漢，白璧一隻，騵馬十匹，胡地珍寶之物。昭君恨帝始不見遇，乃作怨思之歌。單于死，子世達立，昭君謂之曰：『為胡者妻母，為秦者更娶。』世達曰：『欲作胡禮。』昭君乃吞藥而死。」按《漢書·匈奴傳》曰：「竟寧中，呼韓邪來朝，漢歸王昭君，號寧胡閼氏。呼韓邪死，子雕陶莫皋立，為復株累若鞮單于，復妻昭君。」不言飲藥而死。
詩文：秋木萋萋，其葉萎黃。有鳥處山，集于苞桑。養育毛羽，形容生光。既得升雲，上遊曲房。離宮絕曠，身體摧藏。志念抑沈，不得頡頏。雖得委食，心有徊徨。我獨伊何，改往變常。翩翩之燕，遠集西羌。高山峨峨，河水泱泱。父兮母兮，道里悠長。嗚呼哀哉，憂心惻傷。
---
王建·促促詞 (樂府雜題二，五十首之四十五)
詩題：促促詞
篇目：樂府雜題二，五十首之四十五
朝代：唐
作者：王建
卷別：卷九十一：新樂府辭二
詩文：促促復刺刺，水中無魚山無石。少年雖嫁不將歸，白頭猶著父母衣。四邊田宅非所有，我身不及逐雞飛。出門若有歸死處，猛虎當衢向前去。百年不遣踏君門，在家誰喚為新婦。豈不見他鄰舍娘，嫁來長在舅姑傍。
---
王建·公無渡河 (相和六引，十七首之五)
詩題：公無渡河
篇目：相和六引，十七首之五
朝代：唐
作者：王建
卷別：卷二十六：相和歌辭一
詩文：渡頭惡天兩岸遠，波濤塞川如疊坂。幸無白刃驅向前，何用將身自棄捐。蛟龍囓屍魚食血，黃泥直下無青天。男兒縱輕婦人語，惜君性命還須取。婦人無力挽斷衣，舟沉身死悔難追，公無渡河公自為。
---
王建·別鶴 (四十七首之三十)
詩題：別鶴
篇目：四十七首之三十
朝代：唐
作者：王建
卷別：卷五十八：琴曲歌辭二
詩文：主人一去池水絕，池鶴散飛不相別。青天漫漫碧海重，知向何山風雪中。萬里雖然音影在，雨心終是死生同。池邊巢破松樹死，樹頭年年烏生子。
---
王建·北邙行 (樂府雜題五，三十六首之三十一)
詩題：北邙行
篇目：樂府雜題五，三十六首之三十一
朝代：唐
作者：王建
卷別：卷九十四：新樂府辭五
詩題解：晉張協《登北邙賦》曰：「陟巒丘之山⿰麗陀，升逶迤之修坂。回余車於峻嶺，聊送目於四遠。伊洛混而東流，帝居赫以崇顯。於是徘徊絕嶺，踟躕步趾。前瞻狼山，卻闚大岯，東眺虎牢，西睨熊耳。邪亙天際，旁極萬里。莽眩眼以芒昧，諒群形之維紀。爾乃地勢窊隆，丘墟陂陀。墳隴㟪疊，棋佈星羅。松林摻映以攢列，玄木搜寥而振柯。壯漢氏之所營，望五陵之嵬峨。」《後漢書》曰：「光武葬於原陵。」《帝王世紀》曰：「原陵在臨平亭東，去洛陽十五里。」朱超石《與兄書》曰：「登北邙遠眺，眾美都盡。」且言光武墳邊杏甚美，即原陵蓋在北邙也。《魏志》曰：「明帝欲平北邙，令登臺觀見孟津。廷尉辛毗諫止之。」按《北邙行》，言人死葬北邙，與《梁甫吟》《泰山吟》《蒿里行》同意。
詩文：北邙山頭少閒土，盡是洛陽人舊墓。舊墓人家歸葬多，堆著黃金無置處。天涯悠悠葬日促，崗岅崎嶇不停轂。高張素幕繞銘旌，夜唱挽歌山下宿。洛陽城北復城東【洛陽城西並城東】，魂車祖馬長相逢。車轍廣若長安路，蒿草少於松柏樹。山頭澗底石漸稀，盡向墳前作羊虎。誰家石碑文字滅，後人重取書年月。朝朝車馬送葬回，還起大宅與高臺。
---
王建·塞上 (樂府雜題三，五十七首之二十六)
詩題：塞上
篇目：樂府雜題三，五十七首之二十六
朝代：唐
作者：王建
卷別：卷九十二：新樂府辭三
詩文：漫漫復淒淒，黃沙暮漸迷。人當故鄉立，馬過舊營嘶。斷雁逢冰磧，回軍占雪溪。夜來山下哭，應是送降奚。
---
王建·宮中三臺，二首之二 (五十三首之五)
詩題：宮中三臺，二首之二
篇目：五十三首之五
朝代：唐
作者：王建
卷別：卷七十五：雜曲歌辭十五
詩文：池北池南草綠，殿前殿後花紅。天子千年萬歲，未央明月清風。
---
王建·宮中調笑，四首之一 (一百五首之四十七)
詩題：宮中調笑，四首之一
篇目：一百五首之四十七
朝代：唐
作者：王建
卷別：卷八十二：近代曲辭四
詩題解：《樂苑》曰：「《調笑》，商調曲也。戴叔倫謂之《轉應詞》。」
詩文：團扇，團扇，美人病來遮面。玉顏憔悴三年，誰復商量管弦。弦管，弦管，春草昭陽路斷。
---
王建·宮中調笑，四首之三 (一百五首之四十九)
詩題：宮中調笑，四首之三
篇目：一百五首之四十九
朝代：唐
作者：王建
卷別：卷八十二：近代曲辭四
詩題解：《樂苑》曰：「《調笑》，商調曲也。戴叔倫謂之《轉應詞》。」
詩文：羅袖，羅袖，暗舞春風依舊。遙看歌舞玉樓，好日新妝坐愁。愁坐，愁坐，一世虛生虛過。
---
王建·宮中調笑，四首之二 (一百五首之四十八)
詩題：宮中調笑，四首之二
篇目：一百五首之四十八
朝代：唐
作者：王建
卷別：卷八十二：近代曲辭四
詩題解：《樂苑》曰：「《調笑》，商調曲也。戴叔倫謂之《轉應詞》。」
詩文：胡蝶，胡蝶，飛上金花枝葉。君前對舞春風，百葉桃花樹紅。紅樹，紅樹，燕語鶯啼日暮。
---
王建·宮中調笑，四首之四 (一百五首之五十)
詩題：宮中調笑，四首之四
篇目：一百五首之五十
朝代：唐
作者：王建
卷別：卷八十二：近代曲辭四
詩題解：《樂苑》曰：「《調笑》，商調曲也。戴叔倫謂之《轉應詞》。」
詩文：楊柳，楊柳，日暮白沙渡口。船頭江水茫茫，商人少婦斷腸。腸斷，腸斷，鷓鴣夜飛失伴。
---
王建·從軍行 (平調曲四，五十八首之三十二)
詩題：從軍行
篇目：平調曲四，五十八首之三十二
朝代：唐
作者：王建
卷別：卷三十三：相和歌辭八
詩文：漢軍逐單于，日沒處河曲。浮雲道傍起，行子車下宿。槍城圍鼓角，氈帳依山谷。馬上懸壺漿，刀頭分頓肉。來時高堂上，父母親結束。回首不見家【面首不見家】，風吹破衣服。金瘡生肢節，相與拔箭鏃【相與取箭鏃】。聞道西涼州，家家婦人哭。
---
王建·思遠人 (樂府雜題四，六十首之五十五)
詩題：思遠人
篇目：樂府雜題四，六十首之五十五
朝代：唐
作者：王建
卷別：卷九十三：新樂府辭四
詩文：妾思常懸懸，君行復綿綿。征途向何處，碧海與青天。歲久自有念，誰令長在邊。少年若不歸，蕭室如黃泉。
---
王建·拂舞歌，八首之四：獨漉歌 (雜舞三，二十五首之十)
詩題：拂舞歌，八首之四：獨漉歌
篇目：雜舞三，二十五首之十
朝代：唐
作者：王建
卷別：卷五十五：舞曲歌辭四
詩文：獨獨漉漉，鼠食貓肉。烏日中，鶴露宿，黃河水直人心曲。
---
王建·採桑 (相和曲下，五十三首之三十五)
詩題：採桑
篇目：相和曲下，五十三首之三十五
朝代：唐
作者：王建
卷別：卷二十八：相和歌辭三
詩文：鳥鳴桑葉間，葉綠條復柔。攀看去手近，放下長長鉤。黃花蓋野田，白馬少年遊。所念豈回顧，良人在高樓。
---
王建·擣衣曲 (樂府雜題五，三十六首之十四)
詩題：擣衣曲
篇目：樂府雜題五，三十六首之十四
朝代：唐
作者：王建
卷別：卷九十四：新樂府辭五
詩題解：班婕妤《擣素賦》曰：「廣儲縣月，暉木流清。桂露朝滿，涼衿夕輕。改容飾而相命，卷霜帛而下庭。於是投香杵，加紋砧，擇鸞聲，爭鳳音。」又曰：「調無定律，聲無定本。任落手之參差，從風飆之遠近。或連躍而更投，或暫舒而長卷。」蓋言擣素裁衣，緘封寄遠也。
詩文：月明中庭擣衣石，掩帷下堂來擣帛。婦姑相對初力生，雙揎白腕調杵聲。高樓敲玉節會成，家家不睡皆起聽。秋天丁丁復凍凍，玉釵低昂衣帶動。夜深月落冷如刀，濕著一雙纖手痛。回編易裂看生熟，鴛鴦紋成水波曲。重燒熨斗帖兩頭，與郎裁作迎寒裘。
---
王建·斜路行 (樂府雜題五，三十六首之三十五)
詩題：斜路行
篇目：樂府雜題五，三十六首之三十五
朝代：唐
作者：王建
卷別：卷九十四：新樂府辭五
詩題解：《長安有狹斜行》曰：「長安有狹斜，道隘不容車。」《斜路行》其義亦同。
詩文：世間娶容非娶婦【世間娶容不娶婦】，中庭牡丹勝松樹。九衢大道人不行，走馬奔車逐斜路。斜路行熟直路荒，東西豈是橫太行【東西豈不橫太行】。南樓彈弦北戶舞，行人到此多徊徨【行人到此多彷徨】。頭白如絲面如繭，亦學少年行不返。縱令自解思故鄉，輪折蹄穿白日晚。誰將古曲換斜音，回取行人斜路心。
---
王建·望行人 (漢橫吹曲三，六十八首之一)
詩題：望行人
篇目：漢橫吹曲三，六十八首之一
朝代：唐
作者：王建
卷別：卷二十三：橫吹曲辭三
詩文：自從江樹秋，日日望江樓。夢見離珠浦，書來在桂州。不同魚比目【願同魚比目】，終恨水分流。久不開明鏡，多應是白頭。
---
王建·江南三臺，四首之一 (五十三首之六)
詩題：江南三臺，四首之一
篇目：五十三首之六
朝代：唐
作者：王建
卷別：卷七十五：雜曲歌辭十五
詩文：揚州橋邊小婦，長干市裏商人。三年不得消息，各自拜鬼求神。
---
王建·江南三臺，四首之三 (五十三首之八)
詩題：江南三臺，四首之三
篇目：五十三首之八
朝代：唐
作者：王建
卷別：卷七十五：雜曲歌辭十五
詩文：樹頭花落花開，道上人去人來。朝愁暮愁即老，百年幾度三臺。
---
王建·江南三臺，四首之二 (五十三首之七)
詩題：江南三臺，四首之二
篇目：五十三首之七
朝代：唐
作者：王建
卷別：卷七十五：雜曲歌辭十五
詩文：青草湖邊草色，飛猿嶺上猿聲。萬裏三湘客到，有風有雨人行。
---
王建·江南三臺，四首之四 (五十三首之九)
詩題：江南三臺，四首之四
篇目：五十三首之九
朝代：唐
作者：王建
卷別：卷七十五：雜曲歌辭十五
詩文：聞身強健且為【聞身康健早為】，頭白齒落難追。准擬百年千歲，能得幾許多時。
---
王建·泛水曲 (齊鼓吹曲，三首之三)
詩題：泛水曲
篇目：齊鼓吹曲，三首之三
朝代：唐
作者：王建
卷別：卷二十：鼓吹曲辭五
詩文：載酒入煙浦，方舟泛綠波。子酌我復飲，子飲我還歌。蓮深微路通，峰曲幽氣多。閱芳無留瞬，弄桂不停柯。水上秋月鮮，西山碧峨峨。茲歡良可貴，誰復更來過。
---
王建·渡遼水 (五十六首之六)
詩題：渡遼水
篇目：五十六首之六
朝代：唐
作者：王建
卷別：卷七十九：近代曲辭一
詩文：渡遼水，此去咸陽五千里。來時父母知隔生，重著衣裳如送死。亦有白骨歸咸陽，營家各與題本鄉。身在應無回渡日【身在應無渡遼日】，駐馬相看遼水傍。
---
王建·烏夜啼 (西曲歌上，二十六首之二十五)
詩題：烏夜啼
篇目：西曲歌上，二十六首之二十五
朝代：唐
作者：王建
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：庭樹烏，爾何不向別處棲。夜夜夜半當戶啼，家人把燭出洞戶，驚棲失群飛落樹。一飛直欲飛上天，回回不離舊棲處。未明重繞主人屋，欲下空中黑相觸。風飄雨濕亦不移，君家樹頭多好枝。
---
王建·烏棲曲 (西曲歌中，八十首之十七)
詩題：烏棲曲
篇目：西曲歌中，八十首之十七
朝代：唐
作者：王建
卷別：卷四十八：清商曲辭五
詩文：章華宮人夜上樓，君王望月西山頭。夜深宮殿門不鎖，白露滿山山葉墮。
---
王建·田家行 (樂府雜題四，六十首之五十三)
詩題：田家行
篇目：樂府雜題四，六十首之五十三
朝代：唐
作者：王建
卷別：卷九十三：新樂府辭四
詩文：男聲欣欣女顏悅，人家不怨言語別。五月雖熱麥風清，檐頭索索繰車鳴。野蠶作繭人不取，葉間撲撲秋蛾生。麥收上場絹在軸，的知輸得官家足。不願入口復上身【不望入口復上身】，且免向城賣黃犢。田家衣食無厚薄，不見縣門身即樂。
---
王建·當窗織 (樂府雜題五，三十六首之十三)
詩題：當窗織
篇目：樂府雜題五，三十六首之十三
朝代：唐
作者：王建
卷別：卷九十四：新樂府辭五
詩題解：梁橫吹曲《折楊柳》曰：「門前一株棗，歲歲不知老。阿婆不嫁女，那得孫兒抱。唧唧復唧唧，女子臨窗織。不聞機杼聲，只聞女嘆息。」《當窗織》其取諸此。
詩文：嘆息復嘆息，園中有棗行人食。貧家女為富家織，父母隔牆不得力。水寒手澀絲脆斷，續來續去心腸爛。草蟲促促機下啼，兩日催成一匹半。輸官上頭有零落，姑未得衣身不著。當窗卻羨青樓倡，十指不動衣盈箱。
---
王建·白紵歌，二首之一 (白紵舞辭，二十九首之二十六)
詩題：白紵歌，二首之一
篇目：白紵舞辭，二十九首之二十六
朝代：唐
作者：王建
卷別：卷五十五：舞曲歌辭四
詩文：天河漫漫北斗粲，宮中烏啼知夜半。新縫白紵舞衣成，來遲邀得吳天迎。低鬟轉面掩雙袖，玉釵浮動秋風生。酒多夜長夜未曉。月明燈光兩相照，後庭歌聲更窈窕。
---
王建·白紵歌，二首之二 (白紵舞辭，二十九首之二十七)
詩題：白紵歌，二首之二
篇目：白紵舞辭，二十九首之二十七
朝代：唐
作者：王建
卷別：卷五十五：舞曲歌辭四
詩文：館娃宮中春日暮，荔枝木瓜花滿樹。城頭烏棲休擊鼓，青蛾彈瑟白紵舞。夜天燑燑不見星，宮中火照西江明。美人醉起無次第，墮釵遺佩滿中庭。此時但願可君意，回晝為宵亦不寐，年年奉君君莫棄。
---
王建·短歌行 (平調曲一，三十七首之三十二)
詩題：短歌行
篇目：平調曲一，三十七首之三十二
朝代：唐
作者：王建
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：人初生，日初出，上山遲，下山疾。百年三萬六千朝，夜裏分將強半日。有歌有舞須早為，昨日健於今日時。人家見生男女好，不知男女催人老。短歌行，無樂聲。
---
王建·秋夜曲，二首之一 (四十首之十八)
詩題：秋夜曲，二首之一
篇目：四十首之十八
朝代：唐
作者：王建
卷別：卷七十六：雜曲歌辭十六
詩文：天清漏長霜泊泊，蘭綠收榮桂膏涸。高樓雲鬟弄嬋娟，古瑟暗斷秋風絃。玉關遙隔萬里道，金刀不剪雙淚泉。香囊火死香氣少，向帷合眼何時曉【向誰眠閣何時曉】。城烏作營啼野月，秦州少婦生離別。
---
王建·秋夜曲，二首之二 (四十首之十九)
詩題：秋夜曲，二首之二
篇目：四十首之十九
朝代：唐
作者：王建
卷別：卷七十六：雜曲歌辭十六
詩文：秋燈向壁掩洞房，良人此夜直明光。天河悠悠漏水長，南樓北斗兩相當。
---
王建·空城雀 (三十三首之二十九)
詩題：空城雀
篇目：三十三首之二十九
朝代：唐
作者：王建
卷別：卷六十八：雜曲歌辭八
詩題解：《樂府解題》曰：「鮑照《空城雀》云：『雀乳四鷇，空城之阿。』言輕飛近集，茹腹辛傷，免網羅而已。」
詩文：空城雀，何不飛來人家住？空城無人種禾黍。土間生子草間長，滿地蓬蒿幸無主。近村雖有高樹枝，雨中無食長苦飢。八月小兒挾弓箭，家家畏我田頭飛。但能不出空城裏，秋時百草皆有子。黃口黃口莫啾啾，長爾得成無橫死。
---
王建·織綿曲 (樂府雜題五，三十六首之十一)
詩題：織綿曲
篇目：樂府雜題五，三十六首之十一
朝代：唐
作者：王建
卷別：卷九十四：新樂府辭五
詩文：大女身為織錦戶，名在縣家供進簿。長頭起樣呈作官，聞道官家中苦難。回花側葉與人別，唯恐愁天絲線乾。紅縷葳蕤紫茸軟，蝶飛參差花宛轉。一梭聲盡重一梭，玉腕不停羅袖卷。窗中夜久睡髻偏，橫釵欲墮垂著肩。合衣臥時參沒後，停燈起在雞鳴前。一匹千金亦不賣，限日未成官裏怪。錦江水涸貢轉多，宮中盡著單絲羅。莫言山積無盡日，百尺高樓一曲歌。
---
王建·羽林行 (七首之二)
詩題：羽林行
篇目：七首之二
朝代：唐
作者：王建
卷別：卷六十三：雜曲歌辭三
詩文：長安惡少出名字，樓下劫商樓上醉。天明下直明光宮，散入五陵松柏中。百回殺人身合死，赦書尚有收城功。九衢一日消息定，鄉吏籍中重改姓。出來依舊屬羽林，立在殿前射飛禽。
---
王建·行路難，三首之一 (四十二首之四)
詩題：行路難，三首之一
篇目：四十二首之四
朝代：唐
作者：王建
卷別：卷七十五：雜曲歌辭十五
詩文：魚藻池邊射鴨，芙蓉園裏看花。日色柘袍相似，不著紅鸞扇遮。
---
王建·送衣曲 (樂府雜題五，三十六首之十六)
詩題：送衣曲
篇目：樂府雜題五，三十六首之十六
朝代：唐
作者：王建
卷別：卷九十四：新樂府辭五
詩文：去秋送衣渡黃河，今秋送衣上隴坂。婦人不知道徑處，但聞新移軍近遠。半年著道經雨濕，開籠見風衣領急。舊來十月初點衣，與郎著向營中集。絮時厚厚綿纂纂，貴欲征人身上暖。願郎莫著裹屍歸，願妾不死長送衣。
---
王建·遼東行 (五十六首之五)
詩題：遼東行
篇目：五十六首之五
朝代：唐
作者：王建
卷別：卷七十九：近代曲辭一
詩文：遼東萬里遼水曲，古戍無城復無屋。黃雲蓋地雪作山，不惜黃金買衣服。戰迴各自收弓箭，正西回面家鄉遠。年年郡縣送征人，將與遼東作丘坂。寧為草木鄉中生，有身不向遼東行。
---
王建·關山月 (漢橫吹曲三，六十八首之二十三)
詩題：關山月
篇目：漢橫吹曲三，六十八首之二十三
朝代：唐
作者：王建
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：關山月，營開道白前軍發。凍輪當磧光悠悠，照見三堆兩堆骨。邊風割面天欲明，金莎嶺西看看沒【金沙嶺西看看沒】。
---
王建·隴頭水 (漢橫吹曲一，四十四首之十九)
詩題：隴頭水
篇目：漢橫吹曲一，四十四首之十九
朝代：唐
作者：王建
卷別：卷二十一：橫吹曲辭一
詩文：隴水何年隴頭別，不在山中亦嗚咽【不在山中嗚亦咽】。征人塞耳馬不行，未到隴頭聞水聲。謂是西流入蒲海，還聞北去繞龍城。隴東隴西多屈曲，野麋飲水長簇簇。胡兵夜回水傍住，憶著來時磨劍處。向前無井復無泉，放馬回看隴頭樹。
---
王建·雉將雛 (樂府雜題五，三十六首之三十六)
詩題：雉將雛
篇目：樂府雜題五，三十六首之三十六
朝代：唐
作者：王建
卷別：卷九十四：新樂府辭五
詩文：雉咿喔，雛出。毛斑斑，嘴啄啄。學飛未得一尺高，還逐母行旋母腳。麥壟淺淺雖蔽身，遠去戀雛低怕人。時時土中鼓兩翅，引雛拾蟲不相離。
---
王建·雞鳴曲 (歌辭一，三十八首之三十三)
詩題：雞鳴曲
篇目：歌辭一，三十八首之三十三
朝代：唐
作者：王建
卷別：卷八十三：雜歌謠辭一
詩文：雞初鳴，明星照東屋。雞再鳴，紅霞生海腹。百官待漏雙闕前，聖人亦掛山龍服。寶釵命婦燈下起，環珮玲瓏曉光裏。直內初燒玉案香，司更尚滴銅壺水。金吾衛裏直郎妻【金吾衛裏更郎妻】，到明不睡聽晨雞。天頭日月相送迎，夜棲旦鳴人不迷。
---
王建·霓裳辭，十首之一 (雜舞四，四十八首之三十四)
詩題：霓裳辭，十首之一
篇目：雜舞四，四十八首之三十四
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：弟子部中留一色，聽風聽水作《霓裳》。散聲未足重來授，直到床前見上皇。
---
王建·霓裳辭，十首之七 (雜舞四，四十八首之四十)
詩題：霓裳辭，十首之七
篇目：雜舞四，四十八首之四十
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：敕賜宮人澡浴回，遙看美女院門開。一山星月《霓裳》動，好字先從殿裏來。
---
王建·霓裳辭，十首之三 (雜舞四，四十八首之三十六)
詩題：霓裳辭，十首之三
篇目：雜舞四，四十八首之三十六
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：自直梨園得出稀，更番上曲不教歸。一時跪拜《霓裳》徹，立地階前賜紫衣。
---
王建·霓裳辭，十首之九 (雜舞四，四十八首之四十二)
詩題：霓裳辭，十首之九
篇目：雜舞四，四十八首之四十二
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：朝元閣上山風起【朝元閣上風初起】，夜聽《霓裳》玉露寒。宮女月中更替立，黃金梯滑並行難。
---
王建·霓裳辭，十首之二 (雜舞四，四十八首之三十五)
詩題：霓裳辭，十首之二
篇目：雜舞四，四十八首之三十五
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：中管五弦初半曲，遙教合上隔簾聽。一聲聲向天頭落，效得仙人夜唱經。
---
王建·霓裳辭，十首之五 (雜舞四，四十八首之三十八)
詩題：霓裳辭，十首之五
篇目：雜舞四，四十八首之三十八
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：伴教《霓裳》有貴妃，從初直到曲成時。日長耳裏聞聲熟，拍數分毫錯總知。
---
王建·霓裳辭，十首之八 (雜舞四，四十八首之四十一)
詩題：霓裳辭，十首之八
篇目：雜舞四，四十八首之四十一
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：傳呼法部按《霓裳》，新得承恩別作行。應是貴妃樓上看【日晚貴妃樓上看】，內人舁下彩羅箱。
---
王建·霓裳辭，十首之六 (雜舞四，四十八首之三十九)
詩題：霓裳辭，十首之六
篇目：雜舞四，四十八首之三十九
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：弦索摐摐隔綵雲，五更初發一山聞【五更初發滿宮聞】。武皇自送西王母，新換霓裳月色裙。
---
王建·霓裳辭，十首之十 (雜舞四，四十八首之四十三)
詩題：霓裳辭，十首之十
篇目：雜舞四，四十八首之四十三
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：知向華清年月滿【知在華清年月滿】，山頭山底種長生。去時留下《霓裳曲》，總是離宮別館聲【半是離宮別館聲】。
---
王建·霓裳辭，十首之四 (雜舞四，四十八首之三十七)
詩題：霓裳辭，十首之四
篇目：雜舞四，四十八首之三十七
朝代：唐
作者：王建
卷別：卷五十六：舞曲歌辭五
詩題解：一曰《霓裳羽衣曲》。《唐逸史》曰：「羅公遠多秘術，嘗與玄宗至月宮。初以拄杖向空擲之，化為大橋。自橋行十餘里，精光奪目，寒氣侵人。至一大城，公遠曰：『此月宮也。』仙女數百，皆素練霓衣，舞于廣庭。問其曲，曰《霓裳羽衣》。帝曉音律，因默記其音調而還。回顧橋樑，隨步而沒。明日，召樂工，依其音調，作《霓裳羽衣曲》。一說曰：開元二十九年中秋夜，帝與術士葉法善遊月宮，聽諸仙奏曲。後數日，東西兩川馳騎奏，其夕有天樂自西南來，過東北去。帝曰：『偶遊月宮聽仙曲，遂以玉笛接之，非天樂也。』曲名《霓裳羽衣》，後傳於樂部。」《樂苑》曰：「《霓裳羽衣曲》，開元中，西涼府節度楊敬述進。鄭愚曰：『玄宗至月宮，聞仙樂，及歸，但記其半。會敬述進《婆羅門曲》，聲調相符，遂以月中所聞為散序，敬述所進為曲，而名《霓裳羽衣》也。』白居易曰：『《霓裳》法曲也。其曲十二遍，起於開元，盛於天寶。』凡曲將終，聲拍皆促，唯《霓裳》之末，長引一聲。故其歌云『繁音急節十二遍，唳鶴曲終長引聲』是也。按王建辭云：『弟子部中留一色，聽風聽水作《霓裳》。』劉禹錫詩云：『三鄉陌上望仙山，歸作《霓裳羽衣曲》。』然則非月中所聞矣。」
詩文：旋翻新譜聲初足，除卻梨園未教人。宣與書家分手寫，中官走馬賜功臣。
---
王建·飲馬長城窟行 (瑟調曲三，四十首之十六)
詩題：飲馬長城窟行
篇目：瑟調曲三，四十首之十六
朝代：唐
作者：王建
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：長城窟，長城窟邊多馬骨。古來此地無井泉，賴得秦家築城卒，征人飲馬愁不回，長城變作望鄉堆。蹄跡未乾人去近，續後馬來泥汙盡。枕弓睡著待水生，不見陰山在前陣。馬蹄足脫裝馬頭，健兒戰死誰封侯？
---
王循·晨風行 (三十三首之二十四)
詩題：晨風行
篇目：三十三首之二十四
朝代：南朝梁
作者：王循
卷別：卷六十八：雜曲歌辭八
詩題解：《晨風》，本秦詩也。《晨風》詩曰：「鴥彼晨風，鬱彼北林。」傳曰：「鴥，疾飛貌。晨風，鸇也。言穆公招賢人，賢人往之，疾如晨風之入北林也。」又曰：「如何如何，忘我實多。」「蓋刺康公忘穆公之業，而棄其賢臣焉。」《益部耆舊傳》曰：「後漢楊終，徙於北地望松縣，而母於蜀物故。終自傷被罪充邊，乃作《晨風》之詩以舒其憤也。」若王循「霧開九曲瀆」，沈氏「理楫令舟人」，但歌晨朝之風爾。
詩文：霧開九曲瀆，風起千金堤。岸回分野徑，林際成牛蹊。鳧隨落潮去，日傍綺霞低。望日輕舟隱，瑟瑟遠蹇悽。還眺小平急，宴語方難齊。
---
王昌齡·出塞，二首之一 (漢橫吹曲一，四十四首之四十二)
詩題：出塞，二首之一
篇目：漢橫吹曲一，四十四首之四十二
朝代：唐
作者：王昌齡
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：秦時明月漢時關，萬里長征人未還。但使龍城飛將在，不教胡馬度陰山。
---
王昌齡·出塞，二首之二 (漢橫吹曲一，四十四首之四十三)
詩題：出塞，二首之二
篇目：漢橫吹曲一，四十四首之四十三
朝代：唐
作者：王昌齡
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：白花垣上望京師，黃河水流無盡時。窮秋曠野行人絕，馬首東來知是誰。
---
王昌齡·塞上曲，二首之一 (樂府雜題三，五十七首之二)
詩題：塞上曲，二首之一
篇目：樂府雜題三，五十七首之二
朝代：唐
作者：王昌齡
卷別：卷九十二：新樂府辭三
詩文：蟬鳴桑樹間，八月蕭關道。出塞入塞雲，處處黃蘆草。從來幽并客，皆向沙場老。莫學遊俠兒，矜誇紫騮好。
---
王昌齡·塞上曲，二首之二 (樂府雜題三，五十七首之三)
詩題：塞上曲，二首之二
篇目：樂府雜題三，五十七首之三
朝代：唐
作者：王昌齡
卷別：卷九十二：新樂府辭三
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
王昌齡·塞下曲，二首之一 (樂府雜題三，五十七首之四十九)
詩題：塞下曲，二首之一
篇目：樂府雜題三，五十七首之四十九
朝代：唐
作者：王昌齡
卷別：卷九十二：新樂府辭三
詩文：飲馬渡秋水，水寒風似刀。平沙日未沒，黯黯見臨洮。昔日長城戰【當日龍城戰】，咸言意氣高。黃塵是今古【黃沙滿今古】，白骨亂蓬蒿。
---
王昌齡·塞下曲，二首之二 (樂府雜題三，五十七首之五十)
詩題：塞下曲，二首之二
篇目：樂府雜題三，五十七首之五十
朝代：唐
作者：王昌齡
卷別：卷九十二：新樂府辭三
詩文：秋風夜渡河，吹卻雁門桑。遙見胡地獵，韝馬宿嚴霜。五道分兵去，孤軍百戰場。功多翻下獄，士卒但心傷。
---
王昌齡·少年行，二首之一 (六十三首之二十三)
詩題：少年行，二首之一
篇目：六十三首之二十三
朝代：唐
作者：王昌齡
卷別：卷六十六：雜曲歌辭六
詩文：西陵俠年少，送客過長亭。青槐夾兩路，白馬如流星。聞道羽書急，單于寇井陘。氣高輕赴難，誰顧燕山銘。
---
王昌齡·少年行，二首之二 (六十三首之二十四)
詩題：少年行，二首之二
篇目：六十三首之二十四
朝代：唐
作者：王昌齡
卷別：卷六十六：雜曲歌辭六
詩文：走馬還相尋，西樓下夕陰。結交期一劍，留意贈千金。高閣歌聲遠，重關柳色深。夜間須盡醉，莫負百年心。
---
王昌齡·從軍行，四首之一 (平調曲四，五十八首之十五)
詩題：從軍行，四首之一
篇目：平調曲四，五十八首之十五
朝代：唐
作者：王昌齡
卷別：卷三十三：相和歌辭八
詩文：向夕臨大荒，朔風軫歸慮。平沙萬里餘，飛鳥宿何處？虜騎獵長原，翩翩傍河去。邊聲搖白草，海氣生黃霧。百戰苦風塵，十年履霜露。雖投定遠筆，未坐將軍樹。早知行路難，悔不理章句。
---
王昌齡·從軍行，四首之三 (平調曲四，五十八首之十七)
詩題：從軍行，四首之三
篇目：平調曲四，五十八首之十七
朝代：唐
作者：王昌齡
卷別：卷三十三：相和歌辭八
詩文：瑟琶起舞換新聲，總是關山舊別情。撩亂邊愁彈不盡，高高秋月照長城。
---
王昌齡·從軍行，四首之二 (平調曲四，五十八首之十六)
詩題：從軍行，四首之二
篇目：平調曲四，五十八首之十六
朝代：唐
作者：王昌齡
卷別：卷三十三：相和歌辭八
詩文：烽火城西百尺樓，黃昏獨上海風秋。更吹橫笛關山月，誰解金閨萬里愁！
---
王昌齡·從軍行，四首之四 (平調曲四，五十八首之十八)
詩題：從軍行，四首之四
篇目：平調曲四，五十八首之十八
朝代：唐
作者：王昌齡
卷別：卷三十三：相和歌辭八
詩文：青海長雲暗雪山，孤城遙望雁門關【孤城遙望玉門關】。黃沙百戰穿金甲，不破樓蘭終不還！
---
王昌齡·採蓮曲，三首之一 (江南弄中，三十四首之十八)
詩題：採蓮曲，三首之一
篇目：江南弄中，三十四首之十八
朝代：唐
作者：王昌齡
卷別：卷五十：清商曲辭七
詩文：吳姬越豔楚王妃，爭弄蓮舟水濕衣。來時浦口花迎入，採罷江頭月送歸。
---
王昌齡·採蓮曲，三首之三 (江南弄中，三十四首之二十)
詩題：採蓮曲，三首之三
篇目：江南弄中，三十四首之二十
朝代：唐
作者：王昌齡
卷別：卷五十：清商曲辭七
詩文：越女作桂舟，還將桂為楫。湖上水渺漫，清江初可涉。摘取芙蓉花，莫摘芙蓉葉。將歸問夫婿，顏色何如妾。
---
王昌齡·採蓮曲，三首之二 (江南弄中，三十四首之十九)
詩題：採蓮曲，三首之二
篇目：江南弄中，三十四首之十九
朝代：唐
作者：王昌齡
卷別：卷五十：清商曲辭七
詩文：荷葉羅裙一色裁，芙蓉向臉兩邊開。亂入池中看不見，聞歌始覺有人來。
---
王昌齡·放歌行 (瑟調曲三，四十首之四十)
詩題：放歌行
篇目：瑟調曲三，四十首之四十
朝代：唐
作者：王昌齡
卷別：卷三十八：相和歌辭十三
詩文：南渡洛陽津，西望十二樓。明堂坐天子，月朔朝諸侯。清樂動千門，皇風被九州。慶雲從東來，泱漭抱日流。昇平貴論道，文墨將何求。有詔徵草澤，微誠獻謀猷。冠冕如星羅，拜揖曹與周。望塵非吾事，入賦且遲留。幸蒙國士識，因脫負薪裘。今者放歌行，以慰梁甫愁。但營數斗祿，奉養母豐羞。若得金膏遂，飛雲亦可儔。
---
王昌齡·變行路難 (四十二首之二十八)
詩題：變行路難
篇目：四十二首之二十八
朝代：唐
作者：王昌齡
卷別：卷七十一：雜曲歌辭十一
詩文：向晚橫吹悲，風動馬嘶合。前驅引旗節【前驅引旌節】，千里陣雲匝。單于下陰山，砂礫空颯颯。封侯取一戰，豈復念閨閣。
---
王昌齡·長信怨，二首之一 (楚調曲下，四十一首之二十四)
詩題：長信怨，二首之一
篇目：楚調曲下，四十一首之二十四
朝代：唐
作者：王昌齡
卷別：卷四十三：相和歌辭十八
詩文：金井梧桐秋葉黃，珠簾不捲夜來霜。金爐玉枕無顏色，臥聽南宮清漏長【臥聽宮中清漏長】。
---
王昌齡·長信怨，二首之二 (楚調曲下，四十一首之二十五)
詩題：長信怨，二首之二
篇目：楚調曲下，四十一首之二十五
朝代：唐
作者：王昌齡
卷別：卷四十三：相和歌辭十八
詩文：奉箒平明金殿開，暫將團扇共徘徊。玉顏不及寒鴉色，猶帶昭陽日影來。
---
王昌齡·長歌行 (平調曲一，三十七首之十二)
詩題：長歌行
篇目：平調曲一，三十七首之十二
朝代：唐
作者：王昌齡
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：曠野饒悲風，颼颼黃蒿草【颼颼多蒿草】。繫馬停白楊，誰知我懷抱。所是同袍者，相逢盡衰老【相逢盡哀老】。況登漢家陵，南望長安道。下有枯樹根，上有鼷鼠窠【上有鼯鼠窠】。高皇子孫盡，千古無人過。寶玉頻發掘，精靈其奈何！人生須達命，有酒且長歌。
---
王昌齡·青樓曲，二首之一 (樂府雜題二，五十首之七)
詩題：青樓曲，二首之一
篇目：樂府雜題二，五十首之七
朝代：唐
作者：王昌齡
卷別：卷九十一：新樂府辭二
詩文：白馬金鞍從武皇，旌旗十萬宿長楊。樓頭小婦鳴箏坐，遙見飛塵入建章。
---
王昌齡·青樓曲，二首之二 (樂府雜題二，五十首之八)
詩題：青樓曲，二首之二
篇目：樂府雜題二，五十首之八
朝代：唐
作者：王昌齡
卷別：卷九十一：新樂府辭二
詩文：馳道楊花滿御溝，紅妝縵綰上青樓。金章紫綬千餘騎，夫婿朝迴初拜侯。
---
王沈·婕妤怨 (楚調曲下，四十一首之十八)
詩題：婕妤怨
篇目：楚調曲下，四十一首之十八
朝代：唐
作者：王沈
卷別：卷四十三：相和歌辭十八
詩文：長信梨花暗欲棲，應門上籥草萋萋。春風吹花亂撲戶，班倢車聲不至啼。
---
王泰·巫山高 (漢鐃歌中，七十一首之七)
詩題：巫山高
篇目：漢鐃歌中，七十一首之七
朝代：南朝梁
作者：王泰
卷別：卷十七：鼓吹曲辭二
詩文：迢遞巫山竦，遠天新霽時。樹交涼去遠，草合影開遲。谷深流響咽，峽近猿聲悲。只言雲雨狀，自有神仙期。
---
王涯【張仲素】·太平樂，二首之一 (一百五首之二十六)
詩題：太平樂，二首之一
篇目：一百五首之二十六
朝代：唐
作者：王涯【張仲素】
卷別：卷八十二：近代曲辭四
詩題解：《樂苑》曰：「《太平樂》，商調曲也。」
詩文：風俗今和厚，君王在穆清。行看採花曲，儘是太階平。
---
王涯【張仲素】·太平樂，二首之二 (一百五首之二十七)
詩題：太平樂，二首之二
篇目：一百五首之二十七
朝代：唐
作者：王涯【張仲素】
卷別：卷八十二：近代曲辭四
詩題解：《樂苑》曰：「《太平樂》，商調曲也。」
詩文：聖德超千古，皇威靜四方。蒼生今息戰，無事覺時長。
---
王涯【張仲素】·平戎辭，二首之一 (樂府雜題六，四十一首之二十)
詩題：平戎辭，二首之一
篇目：樂府雜題六，四十一首之二十
朝代：唐
作者：王涯【張仲素】
卷別：卷九十五：新樂府辭六
詩文：太白秋高助漢兵，長風夜卷虜塵清。男兒解卻腰間劍，喜見君王道化平。
---
王涯【張仲素】·平戎辭，二首之二 (樂府雜題六，四十一首之二十一)
詩題：平戎辭，二首之二
篇目：樂府雜題六，四十一首之二十一
朝代：唐
作者：王涯【張仲素】
卷別：卷九十五：新樂府辭六
詩文：卷旆生風喜氣新，早持龍節靜邊塵。漢家天子圖麟閣，身是當今第一人。
---
王涯【張仲素】·思君恩，三首之一 (樂府雜題六，四十一首之二十四)
詩題：思君恩，三首之一
篇目：樂府雜題六，四十一首之二十四
朝代：唐
作者：王涯【張仲素】
卷別：卷九十五：新樂府辭六
詩文：小苑鶯歌歇，長門蝶舞多。眼看春又去，翠輦不經過。
---
王涯【張仲素】·思君恩，三首之三 (樂府雜題六，四十一首之二十六)
詩題：思君恩，三首之三
篇目：樂府雜題六，四十一首之二十六
朝代：唐
作者：王涯【張仲素】
卷別：卷九十五：新樂府辭六
詩文：雞鳴天漢曙，鶯語禁林春。誰入巫山夢，唯應洛水神。
---
王涯【張仲素】·思君恩，三首之二 (樂府雜題六，四十一首之二十五)
詩題：思君恩，三首之二
篇目：樂府雜題六，四十一首之二十五
朝代：唐
作者：王涯【張仲素】
卷別：卷九十五：新樂府辭六
詩文：紫禁香如霧，青天月似霜。雲韶何處奏？祇是在昭陽。
---
王涯【張仲素】·秋夜曲，二首之一 (四十首之二十)
詩題：秋夜曲，二首之一
篇目：四十首之二十
朝代：唐
作者：王涯【張仲素】
卷別：卷七十六：雜曲歌辭十六
詩文：丁丁漏水夜何長，漫漫輕雲露月光。秋壁闇蟲通夕響，寒衣未寄莫飛霜。
---
王涯【張仲素】·秋夜曲，二首之二 (四十首之二十一)
詩題：秋夜曲，二首之二
篇目：四十首之二十一
朝代：唐
作者：王涯【張仲素】
卷別：卷七十六：雜曲歌辭十六
詩文：桂魄初生秋露微，輕羅已薄未更衣。銀箏夜久殷勤弄，心怯空房不忍歸。
---
王涯·塞上曲，二首之一 (樂府雜題三，五十七首之十七)
詩題：塞上曲，二首之一
篇目：樂府雜題三，五十七首之十七
朝代：唐
作者：王涯
卷別：卷九十二：新樂府辭三
詩文：天驕遠塞行，鞘裏寶刀鳴。定是酬恩日，今朝覺命輕。
---
王涯·塞上曲，二首之二 (樂府雜題三，五十七首之十八)
詩題：塞上曲，二首之二
篇目：樂府雜題三，五十七首之十八
朝代：唐
作者：王涯
卷別：卷九十二：新樂府辭三
詩文：塞虜常為敵，邊風已報秋。平生多志氣，箭底覓封侯。
---
王涯·塞下曲，二首之一 (樂府雜題四，六十首之二十二)
詩題：塞下曲，二首之一
篇目：樂府雜題四，六十首之二十二
朝代：唐
作者：王涯
卷別：卷九十三：新樂府辭四
詩文：辛勤幾出黃花戍，迢遞初隨細柳營。塞晚每愁殘月苦，邊秋更逐斷蓬驚。
---
王涯·塞下曲，二首之二 (樂府雜題四，六十首之二十三)
詩題：塞下曲，二首之二
篇目：樂府雜題四，六十首之二十三
朝代：唐
作者：王涯
卷別：卷九十三：新樂府辭四
詩文：年少辭家從冠軍，金裝寶劍去邀勳。不知馬骨傷寒水，唯見龍城起暮雲。
---
王涯·從軍行，三首之一 (平調曲四，五十八首之三十九)
詩題：從軍行，三首之一
篇目：平調曲四，五十八首之三十九
朝代：唐
作者：王涯
卷別：卷三十三：相和歌辭八
詩文：旌甲從軍久，風雲識陣難。今朝韓信計，日下斬成安。
---
王涯·從軍行，三首之三 (平調曲四，五十八首之四十一)
詩題：從軍行，三首之三
篇目：平調曲四，五十八首之四十一
朝代：唐
作者：王涯
卷別：卷三十三：相和歌辭八
詩文：旄頭夜落捷書飛，來奏金門著賜衣。白馬將軍頻破敵，黃龍戍卒幾時歸。
---
王涯·從軍行，三首之二 (平調曲四，五十八首之四十)
詩題：從軍行，三首之二
篇目：平調曲四，五十八首之四十
朝代：唐
作者：王涯
卷別：卷三十三：相和歌辭八
詩文：燕頷多奇相，狼頭敢犯邊。寄言班定遠，正是立功年。
---
王涯·秋思，二首之一 (蔡氏五弄，二十三首之二十二)
詩題：秋思，二首之一
篇目：蔡氏五弄，二十三首之二十二
朝代：唐
作者：王涯
卷別：卷五十九：琴曲歌詞三
詩文：網軒涼吹動輕衣，夜聽更長玉漏稀。月渡天河光轉濕，鵲驚秋樹葉頻飛。
---
王涯·秋思，二首之二 (蔡氏五弄，二十三首之二十三)
詩題：秋思，二首之二
篇目：蔡氏五弄，二十三首之二十三
朝代：唐
作者：王涯
卷別：卷五十九：琴曲歌詞三
詩文：宮連太液見蒼波，暑氣微清秋意多。一夜輕風蘋末起，露珠翻盡滿池荷。
---
王涯·送神 (唐享惠昭太子廟樂章，六首之六)
詩題：送神
篇目：唐享惠昭太子廟樂章，六首之六
朝代：唐
作者：王涯
卷別：卷十二：郊廟歌辭十二
詩文：威儀畢陳，備樂將闋。苞茅酒縮，膋蕭香徹。宮臣展事，肅雍在列。迎精送往，厥鑒昭晣。
---
王涯·遊春曲，二首之一 (蔡氏五弄，二十三首之一)
詩題：遊春曲，二首之一
篇目：蔡氏五弄，二十三首之一
朝代：唐
作者：王涯
卷別：卷五十九：琴曲歌詞三
詩文：萬樹江邊杏，新開一夜風。滿園深淺色，照在綠波中。
---
王涯·遊春曲，二首之二 (蔡氏五弄，二十三首之二)
詩題：遊春曲，二首之二
篇目：蔡氏五弄，二十三首之二
朝代：唐
作者：王涯
卷別：卷五十九：琴曲歌詞三
詩文：上苑何窮樹，花開次第新。香車與絲騎，風靜亦生塵。
---
王涯·遊春辭，二首之一 (蔡氏五弄，二十三首之三)
詩題：遊春辭，二首之一
篇目：蔡氏五弄，二十三首之三
朝代：唐
作者：王涯
卷別：卷五十九：琴曲歌詞三
詩文：曲江絲柳變煙條，寒谷冰隨暖氣銷。纔見春光生綺陌，已聞清樂動雲韶。
---
王涯·遊春辭，二首之二 (蔡氏五弄，二十三首之四)
詩題：遊春辭，二首之二
篇目：蔡氏五弄，二十三首之四
朝代：唐
作者：王涯
卷別：卷五十九：琴曲歌詞三
詩文：經過柳陌與桃蹊，尋逐風光著處迷。鳥度時時衝絮起，花繁袞袞壓枝低。
---
王無競·銅雀臺 (平調曲二，四十五首之三)
詩題：銅雀臺
篇目：平調曲二，四十五首之三
朝代：唐
作者：王無競
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：北登銅雀上，西望青松郭。繐帳空蒼蒼，陵田紛漠漠。平生事已變，歌吹宛猶昨。長袖拂玉塵，遺情結羅幕。妾怨在朝露，君恩豈中薄。高臺奏曲終，曲終淚橫落。
---
王無競·鳳臺曲 (江南弄下，五十首之三十八)
詩題：鳳臺曲
篇目：江南弄下，五十首之三十八
朝代：唐
作者：王無競
卷別：卷五十一：清商曲辭八
詩文：鳳臺何逶迤，嬴女管參差。一旦綵雲至，身去無還期。遺曲此臺上，世人多學吹。一吹一落淚，至今憐玉姿。
---
王珣·歌太宗簡文皇帝 (晉江左宗廟歌，十三首之十一)
詩題：歌太宗簡文皇帝
篇目：晉江左宗廟歌，十三首之十一
朝代：晉
作者：王珣
卷別：卷八：郊廟歌辭八
詩文：皇矣簡文，於昭于天。靈明若神，周淡如淵。沖應其來，實與其遷。亹亹心化，日用不言。易而有親，簡而可傳。觀流彌遠，求本逾玄。
---
王瑳·折楊柳 (漢橫吹曲二，五十九首之四十三)
詩題：折楊柳
篇目：漢橫吹曲二，五十九首之四十三
朝代：南朝陳
作者：王瑳
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：塞外無春色，上林柳已黃。枝影侵宮暗，葉彩亂星光。陌頭藏戲鳥，樓上掩新妝。攀折思為贈，心期別路長。
---
王瑳·洛陽道 (漢橫吹曲三，六十八首之四十二)
詩題：洛陽道
篇目：漢橫吹曲三，六十八首之四十二
朝代：南朝陳
作者：王瑳
卷別：卷二十三：橫吹曲辭三
詩文：洛陽夜漏盡，九重平旦開。日照蒼龍闕，煙繞鳳凰臺。浮雲翻似蓋，流水到成雷。曹王鬥雞返，潘仁載果來。
---
王瑳·長相思 (五十二首之三十七)
詩題：長相思
篇目：五十二首之三十七
朝代：南朝陳
作者：王瑳
卷別：卷六十九：雜曲歌辭九
詩文：長相思，久離別，兩心同憶不相徹。悲風悽【悲風淒】，愁雲結。柳葉眉上銷，菱花鏡中滅。雁封歸飛斷，鯉素還流絕。
---
王由禮·驄馬 (漢橫吹曲四，五十三首之三十)
詩題：驄馬
篇目：漢橫吹曲四，五十三首之三十
朝代：隋
作者：王由禮
卷別：卷二十四：橫吹曲辭四
詩題解：一曰《驄馬驅》，皆言關塞征役之事。
詩文：善馬金羈飾，躡影復淩空。影入長城水，聲隨胡地風。控斂青門外，珂喧紫陌中。行行苦不倦，唯當御史驄。
---
王筠·三婦豔詩 (清調曲三，四十八首之十七)
詩題：三婦豔詩
篇目：清調曲三，四十八首之十七
朝代：南朝梁
作者：王筠
卷別：卷三十五：相和歌辭十
詩文：大婦留芳褥，中婦對華燭。小婦獨無事，當軒理清曲。丈人且安臥，豔歌方斷續。
---
王筠·俠客篇 (三十一首之十四)
詩題：俠客篇
篇目：三十一首之十四
朝代：南朝梁
作者：王筠
卷別：卷六十七：雜曲歌辭七
詩文：俠客趨名利，劍氣坐相矜。黃金塗鞘尾，白玉飾鉤膺。晨馳逸廣陌，日暮返平陵。舉鞭向趙、李，與君方代興。
---
王筠·有所思 (漢鐃歌中，七十一首之五十二)
詩題：有所思
篇目：漢鐃歌中，七十一首之五十二
朝代：南朝梁
作者：王筠
卷別：卷十七：鼓吹曲辭二
詩文：丹墀生細草，紫殿納輕陰。曖曖巫山遠，悠悠湘水深。徒歌鹿盧劍，空貽玳瑁簪。望君終不見，屑淚且長吟【屑淚且微吟】。
---
王筠·楚妃吟 (吟嘆曲，五十九首之五十二)
詩題：楚妃吟
篇目：吟嘆曲，五十九首之五十二
朝代：南朝梁
作者：王筠
卷別：卷二十九：相和歌辭四
詩文：窗中曙花早飛，林中明，鳥早歸。庭前日，暖春閨，香氣亦霏霏。香氣漂，當軒清唱調。獨顧慕，含怨復含嬌。蝶飛蘭復熏裊裊。輕風入裾春可遊，歌聲梁上浮。春遊方有樂，沈沈下羅幕。
---
王筠·行路難 (三十四首之二十六)
詩題：行路難
篇目：三十四首之二十六
朝代：南朝梁
作者：王筠
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：千門皆閉夜何央，百憂俱集斷人腸。探揣箱中取刀尺，拂拭機上斷流黃。情人逐情雖可恨，復畏邊遠乏衣裳。已繰一繭催衣縷，復擣百和薰衣香。猶憶去時腰大小，不知今日身短長。裲襠雙心共一袜，袙復兩邊作八撮。襻帶雖安不忍縫，開孔裁穿猶未達。胸前卻月兩相連，本照君心不照天。願君分明得此意，勿復流蕩不如先。含悲含怨判不死，封情忍思待明年。
---
王筠·陌上桑三解 (相和曲下，五十三首之十七)
詩題：陌上桑三解
篇目：相和曲下，五十三首之十七
朝代：南朝梁
作者：王筠
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：人傳陌上桑，未曉已含光。重重相蔭映，軟軟自芬芳【軟弱自芬芳】。秋胡始停馬，羅敷未滿筐。春蠶朝已伏，安得久彷徨。
---
王筠·雜曲，二首之一 (六十六首之五十二)
詩題：雜曲，二首之一
篇目：六十六首之五十二
朝代：南朝梁
作者：王筠
卷別：卷七十七：雜曲歌辭十七
詩文：鳥還夜已逼【烏還夜已逼】，蟲飛曉尚賒。桂月徒留影，蘭燈空結花。
---
王筠·雜曲，二首之二 (六十六首之五十三)
詩題：雜曲，二首之二
篇目：六十六首之五十三
朝代：南朝梁
作者：王筠
卷別：卷七十七：雜曲歌辭十七
詩文：可憐洛城東，芳樹搖春風。丹霞映白日，細雨帶輕虹。
---
王籍·櫂歌行 (瑟調曲五，四十四首之三十)
詩題：櫂歌行
篇目：瑟調曲五，四十四首之三十
朝代：南朝梁
作者：王籍
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：揚舲橫大江，乘流任蕩蕩。輕橈莫不息，復逐夜潮上。時見湘水仙，恆聞解佩響。
---
王粲·從軍行，五首之一 (平調曲三，四十五首之二十一)
詩題：從軍行，五首之一
篇目：平調曲三，四十五首之二十一
朝代：三國魏
作者：王粲
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：從軍有苦樂，但問所從誰。所從神且武，焉得久勞師。相公征關石，赫怒震天威。一舉滅獯虜，再舉服羌夷。西收邊地賊，忽若俯拾遺。陳賞越丘山，酒肉逾川坻。軍中多飫饒，人馬皆溢肥。徒行兼乘還，空出有餘資。拓地三千里。往返一如飛【往反一若飛】。歌舞入鄴城，所願獲無違。晝日獻大朝【盡日處大朝】，日暮薄言歸。外參時明政，內不廢家私。禽獸憚為犧，良苗實已揮。竊慕負鼎翁，願厲朽鈍姿。不能效沮溺，相隨把鋤犁。熟覽夫子詩，信知所言非。
---
王粲·從軍行，五首之三 (平調曲三，四十五首之二十三)
詩題：從軍行，五首之三
篇目：平調曲三，四十五首之二十三
朝代：三國魏
作者：王粲
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：從軍征遐路，討彼東南夷。方舟順廣川，薄暮未安坻。白日半西山，桑梓有餘暉。蟋蟀夾岸鳴，孤鳥翩翩飛。征夫心兩懷【征夫心多懷】，悽愴令吾悲【惻愴令吾悲】。下船登高防，草露霑我衣【草露治我衣】。迴身赴床寢，此愁當告誰？身服干戈事，豈得念所私。即戎有授命，茲理不可違。
---
王粲·從軍行，五首之二 (平調曲三，四十五首之二十二)
詩題：從軍行，五首之二
篇目：平調曲三，四十五首之二十二
朝代：三國魏
作者：王粲
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：涼風厲秋節【源風厲秋節】，司典告詳刑。我君順時發，桓桓東南征。泛舟蓋長川，陳卒被隰坰。征夫懷親戚，誰能無此情【誰能無戀情】。拊衿倚舟檣【拊襟倚舟檣】，眷言思鄴城。哀彼東山人，喟然感鸛鳴。日月不安處，人誰獲恆寧【人誰獲常寧】。昔人從公旦，一征輒三齡。今我神武師，暫往必速平。棄餘親睦恩，輸力竭忠貞。懼無一夫用，報我素餐誠。夙夜自恲性，思逝苦抽縈。將秉先登羽，豈敢聽金聲。
---
王粲·從軍行，五首之五 (平調曲三，四十五首之二十五)
詩題：從軍行，五首之五
篇目：平調曲三，四十五首之二十五
朝代：三國魏
作者：王粲
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：悠悠涉荒路，靡靡我心愁。四望無煙火，但見林與丘。城郭生榛棘，蹊徑無所由。萑蒲竟廣澤，葭葦夾長流。日夕涼風發，翩翩漂吾舟。寒蟬在樹鳴，鸛鵠摩天遊【鸛鵠摩天游】。客子多悲傷，淚下不可收。朝入譙郡界，曠然消人優。雞鳴達四境，黍稷盈原疇。館宅充廛裏【館宅充鄽裏】，女士滿莊馗【士女滿莊馗】。自非聖賢國，誰能享斯休。詩人美樂土，雖客猶願留。
---
王粲·從軍行，五首之四 (平調曲三，四十五首之二十四)
詩題：從軍行，五首之四
篇目：平調曲三，四十五首之二十四
朝代：三國魏
作者：王粲
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：朝發鄴都橋，暮濟白馬津。逍遙河堤上，左右望我軍。連舫逾萬艘，帶甲千萬人。率彼東南路，將定一舉勳。籌策運帷幄，一由我聖君。恨我無時謀【限我無時謀】，譬諸具官臣。鞠躬中堅內，微畫無所陳。許歷為完士，一言猶敗秦【一言獨敗秦】。我有素餐責，誠愧伐檀人。雖無鉛刀用，庶幾奮薄身。
---
王粲·魏俞兒舞歌，四首之一：矛俞新福歌 (雜舞一，二十五首之一)
詩題：魏俞兒舞歌，四首之一：矛俞新福歌
篇目：雜舞一，二十五首之一
朝代：三國魏
作者：王粲
卷別：卷五十三：舞曲歌辭二
詩題解：《晉書·樂志》曰：「《巴渝舞》，漢高帝所作也。高帝自蜀漢將定三秦，閬中范因率賨人從帝為前鋒，號板楯蠻，勇而善鬥。及定秦中，封因為閬中侯，復賨人七姓。其俗喜歌舞，高帝樂其猛銳，數觀其舞，曰：『武王伐紂歌也。』後使樂人習之。閬中有渝水，因其所居，故曰《巴渝舞》。舞曲有《矛渝》《弩渝》《安臺》《行辭》，本歌曲四篇。其辭既古，莫能曉其句度。」左思《蜀都賦》云：「奮之則賨旅，玩之則渝舞」也。顏師古曰：「巴，巴人也。俞，俞人也。高祖初為漢王，得巴俞人，並趫捷，與之滅楚，因存其武樂。巴渝之樂，自此始也。」巴即今之巴州，渝即今之渝州，名各本其地。《宋書‧樂志》曰：「魏《俞兒舞歌》四篇，魏國初建所用，使王粲改創其辭，為《矛俞》《弩俞》《安臺》《行辭新福歌》曲，行辭以述魏德。後於太祖廟並作之。黃初二年，改曰《昭武舞》，及晉，又改曰《宣武舞》」。《唐書·樂志》曰：「俞，美也。魏、晉改其名，梁復號巴渝，隋文帝以非正典，罷之。」
詩文：漢初建國家，匡九州。蠻荊震服，五刃三革休。安不忘備武樂修。宴我賓師，敬用御天，永樂無憂。子孫受百福，常與松喬遊。烝庶德，莫不咸歡柔。
---
王粲·魏俞兒舞歌，四首之三：安臺新福歌 (雜舞一，二十五首之三)
詩題：魏俞兒舞歌，四首之三：安臺新福歌
篇目：雜舞一，二十五首之三
朝代：三國魏
作者：王粲
卷別：卷五十三：舞曲歌辭二
詩題解：《晉書·樂志》曰：「《巴渝舞》，漢高帝所作也。高帝自蜀漢將定三秦，閬中范因率賨人從帝為前鋒，號板楯蠻，勇而善鬥。及定秦中，封因為閬中侯，復賨人七姓。其俗喜歌舞，高帝樂其猛銳，數觀其舞，曰：『武王伐紂歌也。』後使樂人習之。閬中有渝水，因其所居，故曰《巴渝舞》。舞曲有《矛渝》《弩渝》《安臺》《行辭》，本歌曲四篇。其辭既古，莫能曉其句度。」左思《蜀都賦》云：「奮之則賨旅，玩之則渝舞」也。顏師古曰：「巴，巴人也。俞，俞人也。高祖初為漢王，得巴俞人，並趫捷，與之滅楚，因存其武樂。巴渝之樂，自此始也。」巴即今之巴州，渝即今之渝州，名各本其地。《宋書‧樂志》曰：「魏《俞兒舞歌》四篇，魏國初建所用，使王粲改創其辭，為《矛俞》《弩俞》《安臺》《行辭新福歌》曲，行辭以述魏德。後於太祖廟並作之。黃初二年，改曰《昭武舞》，及晉，又改曰《宣武舞》」。《唐書·樂志》曰：「俞，美也。魏、晉改其名，梁復號巴渝，隋文帝以非正典，罷之。」漢初建國家，匡九州。蠻荊震服，五刃三革休。安不忘備武樂修。宴我賓師，敬用御天，永樂無憂。子孫受百福，常與松喬遊。烝庶德，莫不咸歡柔。
詩文：武功既定，庶士咸綏。樂陳我廣庭，式宴賓與師。昭文德，宣武威，平九有，撫民黎。荷天寵，延壽尸，千載莫我違。
---
王粲·魏俞兒舞歌，四首之二：弩俞新福歌 (雜舞一，二十五首之二)
詩題：魏俞兒舞歌，四首之二：弩俞新福歌
篇目：雜舞一，二十五首之二
朝代：三國魏
作者：王粲
卷別：卷五十三：舞曲歌辭二
詩題解：《晉書·樂志》曰：「《巴渝舞》，漢高帝所作也。高帝自蜀漢將定三秦，閬中范因率賨人從帝為前鋒，號板楯蠻，勇而善鬥。及定秦中，封因為閬中侯，復賨人七姓。其俗喜歌舞，高帝樂其猛銳，數觀其舞，曰：『武王伐紂歌也。』後使樂人習之。閬中有渝水，因其所居，故曰《巴渝舞》。舞曲有《矛渝》《弩渝》《安臺》《行辭》，本歌曲四篇。其辭既古，莫能曉其句度。」左思《蜀都賦》云：「奮之則賨旅，玩之則渝舞」也。顏師古曰：「巴，巴人也。俞，俞人也。高祖初為漢王，得巴俞人，並趫捷，與之滅楚，因存其武樂。巴渝之樂，自此始也。」巴即今之巴州，渝即今之渝州，名各本其地。《宋書‧樂志》曰：「魏《俞兒舞歌》四篇，魏國初建所用，使王粲改創其辭，為《矛俞》《弩俞》《安臺》《行辭新福歌》曲，行辭以述魏德。後於太祖廟並作之。黃初二年，改曰《昭武舞》，及晉，又改曰《宣武舞》」。《唐書·樂志》曰：「俞，美也。魏、晉改其名，梁復號巴渝，隋文帝以非正典，罷之。」漢初建國家，匡九州。蠻荊震服，五刃三革休。安不忘備武樂修。宴我賓師，敬用御天，永樂無憂。子孫受百福，常與松喬遊。烝庶德，莫不咸歡柔。
詩文：材官選士，劍弩錯陳。應桴蹈節，俯仰若神。綏我武烈，篤我淳仁。自東自西，莫不來賓。
---
王粲·魏俞兒舞歌，四首之四：行辭新福歌 (雜舞一，二十五首之四)
詩題：魏俞兒舞歌，四首之四：行辭新福歌
篇目：雜舞一，二十五首之四
朝代：三國魏
作者：王粲
卷別：卷五十三：舞曲歌辭二
詩題解：《晉書·樂志》曰：「《巴渝舞》，漢高帝所作也。高帝自蜀漢將定三秦，閬中范因率賨人從帝為前鋒，號板楯蠻，勇而善鬥。及定秦中，封因為閬中侯，復賨人七姓。其俗喜歌舞，高帝樂其猛銳，數觀其舞，曰：『武王伐紂歌也。』後使樂人習之。閬中有渝水，因其所居，故曰《巴渝舞》。舞曲有《矛渝》《弩渝》《安臺》《行辭》，本歌曲四篇。其辭既古，莫能曉其句度。」左思《蜀都賦》云：「奮之則賨旅，玩之則渝舞」也。顏師古曰：「巴，巴人也。俞，俞人也。高祖初為漢王，得巴俞人，並趫捷，與之滅楚，因存其武樂。巴渝之樂，自此始也。」巴即今之巴州，渝即今之渝州，名各本其地。《宋書‧樂志》曰：「魏《俞兒舞歌》四篇，魏國初建所用，使王粲改創其辭，為《矛俞》《弩俞》《安臺》《行辭新福歌》曲，行辭以述魏德。後於太祖廟並作之。黃初二年，改曰《昭武舞》，及晉，又改曰《宣武舞》」。《唐書·樂志》曰：「俞，美也。魏、晉改其名，梁復號巴渝，隋文帝以非正典，罷之。」漢初建國家，匡九州。蠻荊震服，五刃三革休。安不忘備武樂修。宴我賓師，敬用御天，永樂無憂。子孫受百福，常與松喬遊。烝庶德，莫不咸歡柔。
詩文：神武用師士素厲，仁恩廣覆，猛節橫逝。自古立功，莫我弘大。桓桓征四國，爰及海裔。漢國保長慶，垂祚延萬世。
---
王紹宗·三婦豔詩 (清調曲三，四十八首之三十三)
詩題：三婦豔詩
篇目：清調曲三，四十八首之三十三
朝代：唐
作者：王紹宗
卷別：卷三十五：相和歌辭十
詩文：大婦能調瑟，中婦詠新詩。小婦獨無事，花庭曳履綦。上客且安坐，春日正遲遲。
---
王維·出塞 (漢橫吹曲一，四十四首之四十一)
詩題：出塞
篇目：漢橫吹曲一，四十四首之四十一
朝代：唐
作者：王維
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：居延城外獵天驕，白草連天野火燒。暮雲空磧時驅馬，秋日平原好射雕。護羌校尉朝乘障，破虜將軍夜渡遼。玉靶角弓珠勒馬，漢家將賜霍嫖姚。
---
王維·少年行，四首之一 (六十三首之十九)
詩題：少年行，四首之一
篇目：六十三首之十九
朝代：唐
作者：王維
卷別：卷六十六：雜曲歌辭六
詩文：新豐美酒斗十千，咸陽遊俠多少年。相逢意氣為君飲，繫馬高樓垂柳邊。
---
王維·少年行，四首之三 (六十三首之二十一)
詩題：少年行，四首之三
篇目：六十三首之二十一
朝代：唐
作者：王維
卷別：卷六十六：雜曲歌辭六
詩文：出身仕漢羽林郎，初隨驃騎戰漁陽。孰知不向邊庭苦，縱死猶聞俠骨香。
---
王維·少年行，四首之二 (六十三首之二十)
詩題：少年行，四首之二
篇目：六十三首之二十
朝代：唐
作者：王維
卷別：卷六十六：雜曲歌辭六
詩文：漢家君臣歡宴終，高義雲臺論戰功。天子臨軒賜侯印，將軍佩出明光宮。
---
王維·少年行，四首之四 (六十三首之二十二)
詩題：少年行，四首之四
篇目：六十三首之二十二
朝代：唐
作者：王維
卷別：卷六十六：雜曲歌辭六
詩文：一身能臂兩雕弧，虜騎千群只似無。偏坐金鞍調白羽，紛紛射殺五單于。
---
王維·從軍行 (平調曲四，五十八首之十四)
詩題：從軍行
篇目：平調曲四，五十八首之十四
朝代：唐
作者：王維
卷別：卷三十三：相和歌辭八
詩文：吹角動行人，喧喧行人起。笳鳴馬嘶亂，爭渡金河水。日暮沙漠垂，戰聲煙塵裏。盡繫名王頸，歸來報天子。
---
王維·扶南曲，五首之一 (樂府雜題一，四十三首之二十八)
詩題：扶南曲，五首之一
篇目：樂府雜題一，四十三首之二十八
朝代：唐
作者：王維
卷別：卷九十：新樂府辭一
詩文：翠羽流蘇帳，春眠曙不開。羞從面色起，嬌逐語聲來。早向昭陽殿，君王中使催。
---
王維·扶南曲，五首之三 (樂府雜題一，四十三首之三十)
詩題：扶南曲，五首之三
篇目：樂府雜題一，四十三首之三十
朝代：唐
作者：王維
卷別：卷九十：新樂府辭一
詩文：香氣傳空滿，妝華影箔通。歌聞天仗外，舞出御筵中。日暮歸何處，花間長樂宮。
---
王維·扶南曲，五首之二 (樂府雜題一，四十三首之二十九)
詩題：扶南曲，五首之二
篇目：樂府雜題一，四十三首之二十九
朝代：唐
作者：王維
卷別：卷九十：新樂府辭一
詩文：堂上清弦動，堂前綺席陳。齊歌盧女曲，雙舞洛陽人。傾國徒相看，寧知心所親。
---
王維·扶南曲，五首之五 (樂府雜題一，四十三首之三十二)
詩題：扶南曲，五首之五
篇目：樂府雜題一，四十三首之三十二
朝代：唐
作者：王維
卷別：卷九十：新樂府辭一
詩文：朝日照綺窗，佳人坐臨鏡。散黛恨猶輕，插釵嫌未正。同心勿遽遊，幸得春妝竟。
---
王維·扶南曲，五首之四 (樂府雜題一，四十三首之三十一)
詩題：扶南曲，五首之四
篇目：樂府雜題一，四十三首之三十一
朝代：唐
作者：王維
卷別：卷九十：新樂府辭一
詩文：宮女還金屋，將眠復畏明。入春輕衣好，半夜薄妝成。拂曙朝前殿，玉除多珮聲。
---
王維·桃源行 (樂府雜題一，四十三首之二十三)
詩題：桃源行
篇目：樂府雜題一，四十三首之二十三
朝代：唐
作者：王維
卷別：卷九十：新樂府辭一
詩題解：宋陶潛《桃花源記》曰：「晉太元中，武陵人沿溪捕魚，忽逢桃花林。夾岸數百步，中無雜樹，芳華鮮美，落英繽紛。漁人甚異之。復前行，林盡水源，得一山，山有小口，彷彿有光。乃捨船而入，初纔通人，行數十步，豁然開朗，土地平曠，屋舍儼然，有良田美池桑竹之屬。阡陌交通，雞犬相聞。其中往來種作，男女衣著悉如外人，黃髮垂髫，怡然自樂。見漁人，大驚，問所從來。邀還家，為設酒殺雞。自云先世避秦亂，率妻子邑人來此，不復出，遂與外人隔絕。問今何世，乃不知有漢，無論魏晉。漁人為具言，皆嘆惋。停數日，辭去，此中人語云：『不足為外人道也。』既出得船，復由向路，處處志之。其後欲往，迷不復得路云。」
詩文：漁舟逐水愛山春，兩岸桃花夾古津。坐看紅樹不知遠，行盡青溪不見人。山口潛行始隈隩，山開曠望旋平陸。遙看一處攢雲樹，近入千家散花竹。樵客初傳漢姓名，居人未改秦衣服。居人共住武陵源，還從物外起田園。月明松下房櫳靜，日出雲中雞犬喧。驚聞俗客爭來集，競引還家問都邑。平明閭巷掃花開，薄暮漁樵乘水入。初因避地去人間，更問神仙遂不還。峽裏誰知有人事，世中遙望空雲山。不疑靈境難聞見，塵心未盡思鄉縣。出洞無論隔山水，辭家終擬長遊衍。自謂經過舊不迷，安知峰壑今來變。常時只記入山深，清溪幾度到雲林。春來遍是桃花水，不辨仙源何處尋。
---
王維·洛陽女兒行 (樂府雜題一，四十三首之二十七)
詩題：洛陽女兒行
篇目：樂府雜題一，四十三首之二十七
朝代：唐
作者：王維
卷別：卷九十：新樂府辭一
詩文：洛陽女兒對門居，纔可顏容十五餘。良人玉勒乘驄馬，侍女金盤膾鯉魚。畫閣朱樓盡相望，紅桃綠柳垂檐向。羅幃送上七香車，寶扇迎歸九華帳。狂夫富貴在青春，意氣驕奢劇季倫。自憐碧玉親教舞，不惜珊瑚持與人。春窗曙滅九微火，九微片片飛花瑣。戲罷曾無理曲時，妝成祇是薰香坐。城中相識盡繁華，日夜經過趙、李家。誰憐越女顏如玉，貧賤江頭自浣沙。
---
王維·渭城曲 (七十四首之七十四)
詩題：渭城曲
篇目：七十四首之七十四
朝代：唐
作者：王維
卷別：卷八十：近代曲辭二
詩題解：《渭城》一曰《陽關》，王維之所作也。本《送人使安西詩》，後遂被於歌。劉禹錫《與歌者詩》云：「舊人唯有何戡在，更與慇懃唱渭城。」白居易《對酒詩》云：「相逢且莫推辭醉，聽唱陽關第四聲。」陽關第四聲，即「勸君更盡一杯酒，西出陽關無故人」也。《渭城》《陽關》之名，蓋因辭云。
詩文：渭城朝雨浥輕塵，客舍青青柳色春。勸君更盡一杯酒，西出陽關無故人。
---
王維·燕支行 (樂府雜題一，四十三首之二十二)
詩題：燕支行
篇目：樂府雜題一，四十三首之二十二
朝代：唐
作者：王維
卷別：卷九十：新樂府辭一
詩文：漢家天將才且雄，來時謁帝明光宮。萬乘親推雙闕下，千官出餞五陵東。誓辭甲第金門裏，身作長城玉塞中。衛霍才堪一騎將，朝廷莫數貳師功。趙、魏、燕、韓多勁卒，關西俠少何咆勃。報讎只是聞嘗膽，飲酒不曾妨刮骨。畫戟琱戈白日寒，連旗大旆黃塵沒。疊鼓遙翻瀚海波，鳴笳亂動關山月。麒麟錦帶佩吳鉤，颯沓青驪躍紫騮。拔劍已斷天驕臂，歸鞍共飲月支頭。漢軍大呼一當百，虜騎相看哭且愁。教戰雖令赴湯火，終知上將伐謀猷。
---
王維·班婕妤，三首之一 (楚調曲下，四十一首之十一)
詩題：班婕妤，三首之一
篇目：楚調曲下，四十一首之十一
朝代：唐
作者：王維
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：玉窗螢影度，金殿人聲絕。秋夜守羅幃，孤燈耿不滅。
---
王維·班婕妤，三首之三 (楚調曲下，四十一首之十三)
詩題：班婕妤，三首之三
篇目：楚調曲下，四十一首之十三
朝代：唐
作者：王維
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：怪來妝閣閉，朝下不相迎。總向春園裏，花間語笑聲。
---
王維·班婕妤，三首之二 (楚調曲下，四十一首之十二)
詩題：班婕妤，三首之二
篇目：楚調曲下，四十一首之十二
朝代：唐
作者：王維
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：宮殿生秋草，君王恩幸疏。那堪聞鳳吹，門外度金輿。
---
王維·祠漁山神女歌，二首之一：迎神 (清商曲辭四，四十一首之三十八)
詩題：祠漁山神女歌，二首之一：迎神
篇目：清商曲辭四，四十一首之三十八
朝代：唐
作者：王維
卷別：卷四十七：清商曲辭四
詩題解：張茂先《神女賦序》曰：「魏濟北從事弦超，嘉平中夜，夢神女來，自稱天上玉女，姓成公，字智瓊，東郡人。早失父母，天地哀其孤苦，令得下嫁。後三四日一來，即乘輜軿，衣羅綺。智瓊能隱其形，不能藏其聲，且芬香達于室宇，頗為人知。一旦神女別去，留贈裙衫裲襠。」《述征記》曰：「魏嘉平中，有神女成公智瓊降弦超，同室，疑其有奸，智瓊乃絕。後五年，超使將之洛，西至濟北漁山下陷，上，遙望曲道頭，有車馬，似智瓊，果至洛，克復舊好。」唐王勃《雜曲》曰：「智瓊神女，來訪文君。」按《十道志》云：「漁山一名吾山。漢武帝過漁山，作《瓠子歌》云：『吾山平兮巨野溢』是也。」
詩文：坎坎擊鼓，漁山之下。吹洞簫，望極浦。女巫進，紛屢舞。陳瑤席，湛清酤。風淒淒，又夜雨。不知神之來兮不來，使我心兮苦復苦。
---
王維·祠漁山神女歌，二首之二：送神 (清商曲辭四，四十一首之三十九)
詩題：祠漁山神女歌，二首之二：送神
篇目：清商曲辭四，四十一首之三十九
朝代：唐
作者：王維
卷別：卷四十七：清商曲辭四
詩題解：張茂先《神女賦序》曰：「魏濟北從事弦超，嘉平中夜，夢神女來，自稱天上玉女，姓成公，字智瓊，東郡人。早失父母，天地哀其孤苦，令得下嫁。後三四日一來，即乘輜軿，衣羅綺。智瓊能隱其形，不能藏其聲，且芬香達于室宇，頗為人知。一旦神女別去，留贈裙衫裲襠。」《述征記》曰：「魏嘉平中，有神女成公智瓊降弦超，同室，疑其有奸，智瓊乃絕。後五年，超使將之洛，西至濟北漁山下陷，上，遙望曲道頭，有車馬，似智瓊，果至洛，克復舊好。」唐王勃《雜曲》曰：「智瓊神女，來訪文君。」按《十道志》云：「漁山一名吾山。漢武帝過漁山，作《瓠子歌》云：『吾山平兮巨野溢』是也。」
詩文：紛進舞兮堂前，目眷眷兮瓊筵。來不言兮意不傳，作暮雨兮愁空山。悲急管兮思繁弦，神之駕兮儼欲旋。倏雲收兮雨歇，山青青兮水潺潺。
---
王維·老將行 (樂府雜題一，四十三首之二十一)
詩題：老將行
篇目：樂府雜題一，四十三首之二十一
朝代：唐
作者：王維
卷別：卷九十：新樂府辭一
詩文：少年十五二十時，步行奪得胡馬騎。射殺山中白額虎，肯數鄴下黃鬚兒。一身轉戰三千里，一劍曾當百萬師。漢兵奮迅如霹靂，虜騎崩騰畏蒺藜。衛青不敗由天幸，李廣無功緣數奇。自從棄置便衰朽，世事蹉跎成白首。昔時飛箭無全目，今日垂楊生左肘。路傍時賣故侯瓜，門前學種先生柳。茫茫古木連窮巷，寥落寒山對虛牖。誓令疏勒出飛泉，不似潁川空使酒。賀蘭山下陣如雲，羽檄交馳日夕聞。節使三河募年少，詔書五道出將軍。試拂鐵衣如雪色，聊持寶劍動星文。願得燕弓射大將，恥令越甲鳴吳軍。莫嫌舊日雲中守，猶堪一戰取功勳。
---
王維·苦熱行 (三十三首之八)
詩題：苦熱行
篇目：三十三首之八
朝代：唐
作者：王維
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：赤日滿天地，火雲成山岳。草木盡焦卷，川澤皆竭涸。輕紈覺衣重，密樹苦陰薄。莞簟不可近，絺綌再三濯。思出宇宙外，曠然在寥廓。長風萬里來，江海蕩煩濁。卻顧身為患，始知心未覺。忽入甘露門，宛然清涼樂。
---
王維·隴西行 (瑟調曲二，三十六首之九)
詩題：隴西行
篇目：瑟調曲二，三十六首之九
朝代：唐
作者：王維
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：十里一走馬，五里一揚鞭。都護軍書至，匈奴圍酒泉。關山正飛雪，烽戍斷無煙。
---
王維·隴頭吟 (漢橫吹曲一，四十四首之三)
詩題：隴頭吟
篇目：漢橫吹曲一，四十四首之三
朝代：唐
作者：王維
卷別：卷二十一：橫吹曲辭一
詩文：長安少年游俠客，夜上戍樓看太白。隴頭明月迥臨關，隴上行人夜吹笛。關西老將不勝愁，駐馬聽之雙淚流。身經大小百餘戰，麾下偏裨萬戶侯。蘇武纔為典屬國，節旄空盡海西頭。
---
王縉·古別離 (四十二首之三十七)
詩題：古別離
篇目：四十二首之三十七
朝代：唐
作者：王縉
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：下階欲離別，相對映蘭叢。含辭未及吐，淚落蘭叢中。高堂靜秋日，羅衣飄暮風。誰能待明月，迴首見床空。
---
王翰·子夜春歌 (吳聲歌曲二，一百一十二首之一)
詩題：子夜春歌
篇目：吳聲歌曲二，一百一十二首之一
朝代：唐
作者：王翰
卷別：卷四十五：清商曲辭二
詩文：春氣滿林香，春遊不可忘。落花吹欲盡，垂柳折還長。桑女淮南曲，金鞍塞北裝。行行小垂手，日暮渭川陽。
---
王翰·春女行 (樂府雜題一，四十三首之二十六)
詩題：春女行
篇目：樂府雜題一，四十三首之二十六
朝代：唐
作者：王翰
卷別：卷九十：新樂府辭一
詩文：紫臺穹跨連綠波，紅軒鉿匝垂纖羅。中有一人金作面，隔幌玲瓏遙可見。忽聞黃鳥鳴且悲，鏡邊含笑著春衣。羅袖嬋娟似無力，行拾落花比容色。落花一度無再春，人生作樂須及辰。君不見楚王臺上紅顏子，今日皆成狐兔塵。
---
王翰·蛾眉怨 (楚調曲下，四十一首之二十七)
詩題：蛾眉怨
篇目：楚調曲下，四十一首之二十七
朝代：唐
作者：王翰
卷別：卷四十三：相和歌辭十八
詩文：君不見宜春苑中九華殿，飛閣連連直如髮。白日全含朱鳥窗，流雲半入蒼龍闕。宮中綵女夜無事，學鳳吹簫弄清越。珠簾北卷待涼風，繡戶南開向明月。忽聞天子憶蛾眉，寶鳳銜花揲兩螭。傳聲走馬開金屋，夾路鳴環上玉墀。長樂彤庭宴華寢，三千美人曳光錦。燈前含笑更羅衣，帳裏承恩薦瑤枕。不意君心半路迴，求仙別作望仙臺。倉琅禁闥遙相憶，紫翠巖房晝不開。欲向人間種桃實，先從海底覓蓬萊。蓬萊可求不可上，孤舟縹緲知何往。黃金作盤銅作莖，晴天白露掌中擎。王母嫣然感君意；雲車羽旆欲相迎。飛廉觀前空怨慕，少君何事須相誤。一朝埋沒茂陵田，賤妾蛾眉不重顧。宮車晚出向南山，仙衛逶迤去不還。朝晡泣對麒麟樹，樹下蒼苔日漸斑。人生百年夜將半，對酒長歌莫長嘆。乘知白日不可思，一死一生何足算。
---
王翰·飲馬長城窟行 (瑟調曲三，四十首之十五)
詩題：飲馬長城窟行
篇目：瑟調曲三，四十首之十五
朝代：唐
作者：王翰
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：長安少年無遠圖，一生惟羨執金吾。騏驎前殿拜天子，走馬為君西擊胡。胡沙獵獵吹人面，漢虜相逢不相見。遙聞鼙鼓動地來，傳道單于夜猶戰。此時顧恩寧顧身，為君一行摧萬人。壯士揮戈回白日，單于濺血染朱輪。回來飲馬長城窟，長城道傍多白骨。問之耆老何代人，云是秦王築城卒。黃昏塞北無人煙，鬼哭啾啾聲沸天。無罪見誅功不賞，孤魂流落此城邊。當昔秦王按劍起，諸侯膝行不敢視。富國強兵二十年，築怨興徭九千里。秦王築城何太愚，天實亡秦非北胡。一朝禍起蕭牆內，渭水咸陽不復都。
---
王胄·棗下何纂纂，二首之一 (四十八首之六)
詩題：棗下何纂纂，二首之一
篇目：四十八首之六
朝代：隋
作者：王胄
卷別：卷七十四：雜曲歌辭十四
詩題解：《古咄唶歌》曰：「棗下何攢攢，榮華各有時。棗欲初赤時，人從四邊來。棗適今日賜，誰當仰視之。」潘安仁《笙賦》曰：「詠園桃之夭夭，歌棗下之纂纂。歌曰：棗下纂纂，朱實離離。宛其死矣，化為枯枝。」纂纂，棗花也。棗之纂纂盛貌，實之離離將衰，言榮謝之各有時也。
詩文：柳黃知節變，草綠識春歸。復道含雲影，重檐照日輝。
---
王胄·棗下何纂纂，二首之二 (四十八首之七)
詩題：棗下何纂纂，二首之二
篇目：四十八首之七
朝代：隋
作者：王胄
卷別：卷七十四：雜曲歌辭十四
詩題解：《古咄唶歌》曰：「棗下何攢攢，榮華各有時。棗欲初赤時，人從四邊來。棗適今日賜，誰當仰視之。」潘安仁《笙賦》曰：「詠園桃之夭夭，歌棗下之纂纂。歌曰：棗下纂纂，朱實離離。宛其死矣，化為枯枝。」纂纂，棗花也。棗之纂纂盛貌，實之離離將衰，言榮謝之各有時也。
詩文：御柳長條翠，宮槐細葉開。還得聞春曲，便逐鳥聲來。
---
王胄·燉煌樂，二首之一 (六十九首之二)
詩題：燉煌樂，二首之一
篇目：六十九首之二
朝代：隋
作者：王胄
卷別：卷七十八：雜曲歌辭十八
詩題解：《通典》曰：「燉煌古流沙地，黑水之所經焉。秦及漢初為月支、匈奴之境。武帝開其地，後分酒泉置燉煌郡。燉、大，煌、盛也。」
詩文：長途望無已，高山斷還續。意欲此念時，氣絕不成曲。
---
王胄·燉煌樂，二首之二 (六十九首之三)
詩題：燉煌樂，二首之二
篇目：六十九首之三
朝代：隋
作者：王胄
卷別：卷七十八：雜曲歌辭十八
詩題解：《通典》曰：「燉煌古流沙地，黑水之所經焉。秦及漢初為月支、匈奴之境。武帝開其地，後分酒泉置燉煌郡。燉、大，煌、盛也。」
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
王胄·白馬篇 (齊瑟行，十九首之十七)
詩題：白馬篇
篇目：齊瑟行，十九首之十七
朝代：隋
作者：王胄
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：白馬黃金鞍，蹀躞柳城前。問此何鄉客，長安惡少年。結髮從戎事，馳名振朔邊。良弓控繁弱，利劍揮龍泉。披林扼彫虎，仰手接飛鳶。前年破沙漠，昔歲取祈連。折衝摧右校，搴旗殪左賢。虒彌還謝力，慶忌本推儇。海外平遐險，來庭識負褰。三韓勞薄伐，六事指幽燕。良家選河右，猛將征西山。浮雲屯羽騎，蔽日引長旃。自矜有餘勇，應募忽爭先。王師已得俊，夷首失求全。鼓行徇玉檢，乘勝蕩朝鮮。志勇期功立，寧憚微軀捐。不羨山河賞，唯希竹素傳。
---
王胄·紀遼東，二首之一 (五十六首之三)
詩題：紀遼東，二首之一
篇目：五十六首之三
朝代：隋
作者：王胄
卷別：卷七十九：近代曲辭一
詩題解：《紀遼東》，隋煬帝所作也。《通典》曰：「高句麗自東晉以後，居平壤城，亦曰長安城。隨山屈曲，南臨浿水，在遼東南。復有遼東、玄菟等數十城。」《隋書》曰「大業八年，煬帝伐高麗，度遼水，大戰于於東岸，擊賊破之，進圍遼東」是也。王建又有《渡遼水》，亦出於此。
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
王胄·行路難，三首之一 (四十二首之四)
詩題：行路難，三首之一
篇目：四十二首之四
朝代：隋
作者：王胄
卷別：卷七十九：近代曲辭一
詩文：天威電邁舉朝鮮，信次即言旋。還笑魏家司馬懿，迢迢用一年。鳴鑾詔蹕發淆潼，合爵及疇庸。何必豐沛多相識，比屋降堯封。
---
王臺卿·雲歌 (歌辭四，四十八首之十五)
詩題：雲歌
篇目：歌辭四，四十八首之十五
朝代：南朝梁
作者：王臺卿
卷別：卷八十六：雜歌謠辭四
詩文：玉雲初度色，金風送影來。金生疑魄暗，半去月時開。欲知無處所，一為上陽臺。
---
王融·三婦豔詩 (清調曲三，四十八首之十四)
詩題：三婦豔詩
篇目：清調曲三，四十八首之十四
朝代：南朝齊
作者：王融
卷別：卷三十五：相和歌辭十
詩文：大婦織綺羅【大婦織縑綺】，中婦織流黃。小婦獨無事，挾瑟上高堂【挾琴上高堂】。丈夫且安坐【丈人且安坐】，調弦詎未央【調弦未渠央】。
---
王融·少年子 (六十三首之十)
詩題：少年子
篇目：六十三首之十
朝代：南朝齊
作者：王融
卷別：卷六十六：雜曲歌辭六
詩文：聞有東方騎，遙見上頭人。待君送客返，桂杈當自陳。
---
王融·巫山高 (漢鐃歌中，七十一首之二)
詩題：巫山高
篇目：漢鐃歌中，七十一首之二
朝代：南朝齊
作者：王融
卷別：卷十七：鼓吹曲辭二
詩文：想像巫山高【彷彿巫山高】，薄暮陽臺曲。煙雲乍舒卷【煙華乍舒卷】，猨鳥時斷續【行芳時斷續】。彼美如可期，寤言紛在矚。憮然坐相望，秋風下庭綠。
---
王融·思公子 (四十八首之二十三)
詩題：思公子
篇目：四十八首之二十三
朝代：南朝齊
作者：王融
卷別：卷七十四：雜曲歌辭十四
詩題解：《楚辭·九歌》曰：「雷填填兮雨冥冥，猿啾啾兮狖夜鳴。風颯颯兮木蕭蕭，思公子兮徒離憂。」《思公子》蓋出於此。
詩文：春盡風颯颯，蘭凋木修修。王孫久為客，思君徒自憂。
---
王融·有所思 (漢鐃歌中，七十一首之四十七)
詩題：有所思
篇目：漢鐃歌中，七十一首之四十七
朝代：南朝齊
作者：王融
卷別：卷十七：鼓吹曲辭二
詩文：如何有所思，而無相見時。宿昔夢顏色，階庭尋履綦。高張更何已，引滿終自持。欲知憂能老，為視鏡中絲。
---
王融·望城行 (三十三首之六)
詩題：望城行
篇目：三十三首之六
朝代：南朝齊
作者：王融
卷別：卷六十八：雜曲歌辭八
詩文：金城十二重，雲氣出表裏。萬戶如不殊，千門反相似。車馬若飛龍，長衢無極已。簫鼓相逢迎，信哉佳城市。
---
王融·永明樂，十首之一 (五十三首之三十一)
詩題：永明樂，十首之一
篇目：五十三首之三十一
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：玄符昭景曆，茂實偶英聲。長為南山固，永與朝日明。
---
王融·永明樂，十首之七 (五十三首之三十七)
詩題：永明樂，十首之七
篇目：五十三首之三十七
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：楚望傾澠滌，日館仰鑾鈴。已晞五雲發，方照兩河清。
---
王融·永明樂，十首之三 (五十三首之三十三)
詩題：永明樂，十首之三
篇目：五十三首之三十三
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：二離金玉相，三袞蘭蕙芳。重儀文世子，再奉東平王。
---
王融·永明樂，十首之九 (五十三首之三十九)
詩題：永明樂，十首之九
篇目：五十三首之三十九
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：總棹金陵渚，方駕玉山阿。輕露炫珠翠，初風搖綺羅。
---
王融·永明樂，十首之二 (五十三首之三十二)
詩題：永明樂，十首之二
篇目：五十三首之三十二
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：靈丘比翼棲，芳林合條起。兩代分憲章，一朝會書軌。
---
王融·永明樂，十首之五 (五十三首之三十五)
詩題：永明樂，十首之五
篇目：五十三首之三十五
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：崇文晦已明，膠庠雜復整。弱臺留折巾，沂川詠芳穎。
---
王融·永明樂，十首之八 (五十三首之三十八)
詩題：永明樂，十首之八
篇目：五十三首之三十八
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：幸哉明盛世，壯矣帝王居。高門夜不柝，飲帳曉長舒。
---
王融·永明樂，十首之六 (五十三首之三十六)
詩題：永明樂，十首之六
篇目：五十三首之三十六
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：定林去喧俗，鹿野出埃霞。香風流梵琯，澤雨散雲花。
---
王融·永明樂，十首之十 (五十三首之四十)
詩題：永明樂，十首之十
篇目：五十三首之四十
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：西園抽蕙草，北沼掇芳蓮。生逢永明樂，死日生之年。
---
王融·永明樂，十首之四 (五十三首之三十四)
詩題：永明樂，十首之四
篇目：五十三首之三十四
朝代：南朝齊
作者：王融
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：空谷返逸驂，陰山響鳴鶴。振玉躧丹墀，懷芳步青閣。
---
王融·江皋曲 (六十六首之九)
詩題：江皋曲
篇目：六十六首之九
朝代：南朝齊
作者：王融
卷別：卷七十七：雜曲歌辭十七
詩文：林斷山更續，洲盡江復開。雲峰帝鄉起，水源桐柏來。
---
王融·法壽樂，十二首之一：歌本處 (六十九首之十)
詩題：法壽樂，十二首之一：歌本處
篇目：六十九首之十
朝代：南朝齊
作者：王融
卷別：卷七十八：雜曲歌辭十八
詩文：天長命自短，世促道悠悠。禪衢開遠駕，愛海亂輕舟。累塵曾未極，積樹豈能籌。情埃何用洗，正水有清流。
---
王融·法壽樂，十二首之七：歌得道 (六十九首之十六)
詩題：法壽樂，十二首之七：歌得道
篇目：六十九首之十六
朝代：南朝齊
作者：王融
卷別：卷七十八：雜曲歌辭十八
詩文：明心弘十力，寂慮安四禪【寂慮通四禪】。青禽承逸軌，文鑣鏡重川。鷲巖標遠勝，鹿野究清玄。不有希世寶，何以導蒙泉。
---
王融·法壽樂，十二首之三：歌下生 (六十九首之十二)
詩題：法壽樂，十二首之三：歌下生
篇目：六十九首之十二
朝代：南朝齊
作者：王融
卷別：卷七十八：雜曲歌辭十八
詩文：韶年春已仲，明星夜未央。千祀鍾休曆，萬國會佳祥。金容函夕景，翠鬢佩晨光。表塵維淨覺，泛俗迺輪皇。
---
王融·法壽樂，十二首之九：歌賢眾 (六十九首之十八)
詩題：法壽樂，十二首之九：歌賢眾
篇目：六十九首之十八
朝代：南朝齊
作者：王融
卷別：卷七十八：雜曲歌辭十八
詩文：舂山玉所府，檀林鸞所棲。引火歸炎燧，挹水自青堤。菴園無異轍，祗館有同躋。比肩非今古，接武豈燕齊。
---
王融·法壽樂，十二首之二：歌靈瑞 (六十九首之十一)
詩題：法壽樂，十二首之二：歌靈瑞
篇目：六十九首之十一
朝代：南朝齊
作者：王融
卷別：卷七十八：雜曲歌辭十八
詩文：百神肅以虔，三靈震且越。常耀掩芳霄，薰風鏡蘭月【微風動蘭月】。丹榮落玉墀【丹榮藻玉墀】，翠羽文珠闕。皓毳非虛來，交輪豈徒發。
---
王融·法壽樂，十二首之五：歌田遊 (六十九首之十四)
詩題：法壽樂，十二首之五：歌田遊
篇目：六十九首之十四
朝代：南朝齊
作者：王融
卷別：卷七十八：雜曲歌辭十八
詩文：春木多病夭【春枝多病夭】，秋葉少欣榮。心骸終委滅，親愛暫平生。長風吹北壟，迅影急東瀛。知三既情竭【知三既情暢】，得一乃身貞。
---
王融·法壽樂，十二首之八：歌寶樹【歌雙樹】 (六十九首之十七)
詩題：法壽樂，十二首之八：歌寶樹【歌雙樹】
篇目：六十九首之十七
朝代：南朝齊
作者：王融
卷別：卷七十八：雜曲歌辭十八
詩文：亭亭宵月流，朏朏晨霜結。川上不徘徊，條間問生滅。靈知湛常然，符應有盈缺。感運復來儀，且壓人間泄【且厭人間世】。
---
王融·法壽樂，十二首之六：歌出國 (六十九首之十五)
詩題：法壽樂，十二首之六：歌出國
篇目：六十九首之十五
朝代：南朝齊
作者：王融
卷別：卷七十八：雜曲歌辭十八
詩文：飛策辭國門，端儀偃郊樹。慈愛徒相思，閨中空怨慕。風隸乖往塗，駿足獨歸路。舉袂謝時人，得道且還顧。
---
王融·法壽樂，十二首之十一：歌供具 (六十九首之二十)
詩題：法壽樂，十二首之十一：歌供具
篇目：六十九首之二十
朝代：南朝齊
作者：王融
卷別：卷七十八：雜曲歌辭十八
詩文：峻岸臨層穹，迢迢疏遠風。騰芳清漢裏，響梵高雲中。金華紛冉弱，瓊樹鬱青蔥。貞心逸淨景【貞心延淨景】，邃業嗣天宮。
---
王融·法壽樂，十二首之十二：歌福應 (六十九首之二十一)
詩題：法壽樂，十二首之十二：歌福應
篇目：六十九首之二十一
朝代：南朝齊
作者：王融
卷別：卷七十八：雜曲歌辭十八
詩文：影響未嘗隔，晦明殊復親。弘慈邈已遠，睿后扇高塵。區中提景福，宇外沐深仁。萬祀留國祚，億兆慶唐民。
---
王融·法壽樂，十二首之十：歌學徒 (六十九首之十九)
詩題：法壽樂，十二首之十：歌學徒
篇目：六十九首之十九
朝代：南朝齊
作者：王融
卷別：卷七十八：雜曲歌辭十八
詩文：昔余輕歲月，茲也重光陰。閨中屏鉛黛，闕下掛纓簪。禪悅兼芳旨，法言戀清琴。一異非能辨，寵辱誰為心【空有誰為心】。
---
王融·法壽樂，十二首之四：歌在宮 (六十九首之十三)
詩題：法壽樂，十二首之四：歌在宮
篇目：六十九首之十三
朝代：南朝齊
作者：王融
卷別：卷七十八：雜曲歌辭十八
詩文：襲氣變離宮，重柝警曾殿。曼響感心神，修容展歡宴。生老終已縈，死病行當薦。方為淨國遊，豈結危城戀。
---
王融·王孫遊 (四十八首之二十七)
詩題：王孫遊
篇目：四十八首之二十七
朝代：南朝齊
作者：王融
卷別：卷七十四：雜曲歌辭十四
詩題解：《楚辭·招隱士》曰：「王孫遊兮不歸，春草生兮萋萋。」《王孫遊》蓋出於此。
詩文：置酒登廣殿，開襟望所思。春草行已歇，何事久佳期。
---
王融·神仙篇 (三十三首之六)
詩題：神仙篇
篇目：三十三首之六
朝代：南朝齊
作者：王融
卷別：卷六十四：雜曲歌辭四
詩文：命駕瑤池側【命駕瑤池隈】，過息嬴女臺。長袖何靡靡，簫管清且哀。璧門涼月舉，珠殿秋風迴。青鳥騖高羽，王母停玉杯。舉手慚為別，千年將復來。
---
王融·秋夜長 (四十首之十五)
詩題：秋夜長
篇目：四十首之十五
朝代：南朝齊
作者：王融
卷別：卷七十六：雜曲歌辭十六
詩題解：魏文帝詩曰：「漫漫秋夜長，烈烈北風涼。展轉不能寐，披衣起彷徨。彷徨忽已久，白露沾我裳。俯視清水波，仰看明月光。」又曰：「草蟲鳴何悲，孤雁獨南翔。鬱鬱多悲思，綿綿思故鄉。」《秋夜長》其取諸此。
詩文：秋夜長，夜長樂未央。舞袖拂花燭，歌聲繞鳳梁。
---
王融·秋胡行，七首之一 (清調曲四，三十四首之二十七)
詩題：秋胡行，七首之一
篇目：清調曲四，三十四首之二十七
朝代：南朝齊
作者：王融
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：日月共為照，松筠俱以貞。佩分甘自遠，結鏡待君明。且協金蘭好，方愉琴瑟情。佳人忽千里，空閨積思生。
---
王融·秋胡行，七首之七 (清調曲四，三十四首之三十三)
詩題：秋胡行，七首之七
篇目：清調曲四，三十四首之三十三
朝代：南朝齊
作者：王融
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：披帷惕有望【披帷悵有望】，出門遲所欲。彼美復來儀，慚顏變欣矚。蘭艾隔芳蕕，涇渭分清濁。去去夫人子，請徇川之曲。
---
王融·秋胡行，七首之三 (清調曲四，三十四首之二十九)
詩題：秋胡行，七首之三
篇目：清調曲四，三十四首之二十九
朝代：南朝齊
作者：王融
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：傾魂屬徂火，搖念待方秋。涼氣承宇結，明熠傃階流。三星亦虛映，四屋慘多愁。思君如萱草，一見乃忘憂。
---
王融·秋胡行，七首之二 (清調曲四，三十四首之二十八)
詩題：秋胡行，七首之二
篇目：清調曲四，三十四首之二十八
朝代：南朝齊
作者：王融
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：景落中軒坐，悠悠望城闕。高樹升夕煙，曾樓滿初月。光陰非或異，山川屢難越。輟泣掩鉛姿，搔首亂雲髮。
---
王融·秋胡行，七首之五 (清調曲四，三十四首之三十一)
詩題：秋胡行，七首之五
篇目：清調曲四，三十四首之三十一
朝代：南朝齊
作者：王融
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：願言如可信，行邁亦云反。睇景不告勞，瞻途寧遽遠。何以淹歸轍，蠶妾事春晚。送目亂前華，馳心迷舊婉。
---
王融·秋胡行，七首之六 (清調曲四，三十四首之三十二)
詩題：秋胡行，七首之六
篇目：清調曲四，三十四首之三十二
朝代：南朝齊
作者：王融
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：椒佩容有結，振芳歧路隅。黃金徒以賦，白珪終不渝。明心良自皎，安用久踟躕。遄車反枌巷，流目下西虞。
---
王融·秋胡行，七首之四 (清調曲四，三十四首之三十)
詩題：秋胡行，七首之四
篇目：清調曲四，三十四首之三十
朝代：南朝齊
作者：王融
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：杼軸鬱不諧【衿袖鬱不諧】，契闊迷新故。朔風欄上發，寒鳥林間度。客遠乏衣裘，歲晏饒霜露。參差興別緒，依遲起離慕【依違起離慕】。
---
王融·臨高臺 (漢鐃歌中，二十八首之九)
詩題：臨高臺
篇目：漢鐃歌中，二十八首之九
朝代：南朝齊
作者：王融
卷別：卷十八：鼓吹曲辭三
詩文：遊人欲騁望，積步上高臺。井蓮當夏吐，窗桂逐秋開。花飛低不入，鳥散遠時來。還看雲棟影【還看雲陣影】，含月共徘徊。
---
王融·自君之出矣，二首之一 (五十二首之十)
詩題：自君之出矣，二首之一
篇目：五十二首之十
朝代：南朝齊
作者：王融
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，芳藇絕瑤卮。思君如形影，寢興未曾離。
---
王融·自君之出矣，二首之二 (五十二首之十一)
詩題：自君之出矣，二首之二
篇目：五十二首之十一
朝代：南朝齊
作者：王融
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，金爐香不然。思君如明燭，中宵空自煎。
---
王融·芳樹 (漢鐃歌中，七十一首之三十一)
詩題：芳樹
篇目：漢鐃歌中，七十一首之三十一
朝代：南朝齊
作者：王融
卷別：卷十七：鼓吹曲辭二
詩文：相望早春日，煙華雜如霧。復此佳麗人，含情結芳樹。綺羅已自憐，萱風多有趣。去來徘徊者，佳人不可遇。
---
王融·陽翟新聲 (四十八首之二十九)
詩題：陽翟新聲
篇目：四十八首之二十九
朝代：南朝齊
作者：王融
卷別：卷七十四：雜曲歌辭十四
詩題解：《隋書·樂志》曰：「西涼樂曲《陽翟新聲》《神白馬》之類。皆生於胡戎歌，非漢、魏遺曲也。」
詩文：懷春發下蔡，含笑向陽城。恥為飛雉曲，好作鵾雞鳴。
---
王融·青青河畔草 (瑟調曲三，四十首之十八)
詩題：青青河畔草
篇目：瑟調曲三，四十首之十八
朝代：南朝齊
作者：王融
卷別：卷三十八：相和歌辭十三
詩文：容容寒煙起，翹翹望行子。行子殊未歸，寤寐君容輝。夜中心愛促，覺後阻河曲。河曲萬里餘，情交襟袖疏。珠露春華返，璿霜秋照晚。入室怨蛾眉，情歸為誰婉。
---
王融·齊明王歌辭，七首之七：散曲 (雜舞四，四十八首之三十一)
詩題：齊明王歌辭，七首之七：散曲
篇目：雜舞四，四十八首之三十一
朝代：南朝齊
作者：王融
卷別：卷五十六：舞曲歌辭五
詩題解：《齊明王歌辭》七曲，王融應司徒教而作也。一曰《明王曲》，二曰《聖君曲》，三曰《淥水曲》，四曰《採菱曲》，五曰《清楚引》，六曰《長歌引》，七曰《散曲》。
詩文：金枝湛明燎，繡幕裂芳然。層閨橫綠綺，曠席緬朱纏。楚調《廣陵散》，瑟柱秋風弦。輕裙中山麗，長袖邯鄲妍。徐歌駐行景，迅節籥浮煙。言願聖明主，永永萬斯年。　
---
王融·齊明王歌辭，七首之三：淥水曲 (雜舞四，四十八首之二十七)
詩題：齊明王歌辭，七首之三：淥水曲
篇目：雜舞四，四十八首之二十七
朝代：南朝齊
作者：王融
卷別：卷五十六：舞曲歌辭五
詩題解：《齊明王歌辭》七曲，王融應司徒教而作也。一曰《明王曲》，二曰《聖君曲》，三曰《淥水曲》，四曰《採菱曲》，五曰《清楚引》，六曰《長歌引》，七曰《散曲》。
詩文：湛露改寒司，文鶯變春旭。瓊樹落晨紅，瑤塘水初淥。日霽沙漵明，風動泉華燭。遵渚泛蘭觴，乘漪弄清曲【乘漪舞清曲】。斗酒千金輕，寸陰百年促。何用盡歡娛，王度式如玉。　
---
王融·齊明王歌辭，七首之二：聖君曲 (雜舞四，四十八首之二十六)
詩題：齊明王歌辭，七首之二：聖君曲
篇目：雜舞四，四十八首之二十六
朝代：南朝齊
作者：王融
卷別：卷五十六：舞曲歌辭五
詩題解：《齊明王歌辭》七曲，王融應司徒教而作也。一曰《明王曲》，二曰《聖君曲》，三曰《淥水曲》，四曰《採菱曲》，五曰《清楚引》，六曰《長歌引》，七曰《散曲》。
詩文：聖君應昌曆，景祚啟休期。龍樓神睿道，兔園仁義基。海蕩萬川集，山崖百草滋。盤苗成萃止，渝韎異來思。清明動離軫，威惠被殊辭【威懷被殊辭】。大哉君為后，何羨唐虞時。　
---
王融·齊明王歌辭，七首之五：清楚引 (雜舞四，四十八首之二十九)
詩題：齊明王歌辭，七首之五：清楚引
篇目：雜舞四，四十八首之二十九
朝代：南朝齊
作者：王融
卷別：卷五十六：舞曲歌辭五
詩題解：《齊明王歌辭》七曲，王融應司徒教而作也。一曰《明王曲》，二曰《聖君曲》，三曰《淥水曲》，四曰《採菱曲》，五曰《清楚引》，六曰《長歌引》，七曰《散曲》。
詩文：平原數千里，飛觀鬱岧岧。清月冏將曙，浩露零中宵。轉葉渡沙海，別羽自冰遼。四面湧寒色【四面通寒色】，左右竟嚴飆。崤澠多榛梗，京索久塵苗。逝將憑神武，奮劍盪遺妖。　
---
王融·齊明王歌辭，七首之六：長歌引 (雜舞四，四十八首之三十)
詩題：齊明王歌辭，七首之六：長歌引
篇目：雜舞四，四十八首之三十
朝代：南朝齊
作者：王融
卷別：卷五十六：舞曲歌辭五
詩題解：《齊明王歌辭》七曲，王融應司徒教而作也。一曰《明王曲》，二曰《聖君曲》，三曰《淥水曲》，四曰《採菱曲》，五曰《清楚引》，六曰《長歌引》，七曰《散曲》。
詩文：周雅聽休明，齊德覯升平。紫煙四時合，黃河萬里清。翠柳蔭通街，朱闕臨高城。方轂雷塵起，接袖風雲生。酣笑爭日夕，絲管互逢迎。徂年無促慮，長歌有餘聲。　
---
王融·齊明王歌辭，七首之四：採菱曲 (雜舞四，四十八首之二十八)
詩題：齊明王歌辭，七首之四：採菱曲
篇目：雜舞四，四十八首之二十八
朝代：南朝齊
作者：王融
卷別：卷五十六：舞曲歌辭五
詩題解：《齊明王歌辭》七曲，王融應司徒教而作也。一曰《明王曲》，二曰《聖君曲》，三曰《淥水曲》，四曰《採菱曲》，五曰《清楚引》，六曰《長歌引》，七曰《散曲》。
詩文：炎光銷玉殿，涼風吹鳳樓。雕輜傃平隰【青輅傃平隰】，朱櫂泊安流。金華妝翠羽，鷁首畫飛舟【鷁首畫龍舟】。荊姬採菱曲，越女江南謳。勝聲翻葉靜，發響谷雲浮【散響谷雲浮】。良時時一遇，佳人難再求。　
---
王褒·入塞 (漢橫吹曲二，五十九首之二十六)
詩題：入塞
篇目：漢橫吹曲二，五十九首之二十六
朝代：北朝北周
作者：王褒
卷別：卷二十二：橫吹曲辭二
詩文：戍久風塵色，勳多意氣豪。建章樓閣迥，長安陵樹高。度冰傷馬骨，經寒墜節旄。行當見天子，無假用錢刀。
---
王褒·出塞 (漢橫吹曲一，四十四首之三十一)
詩題：出塞
篇目：漢橫吹曲一，四十四首之三十一
朝代：北朝北周
作者：王褒
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：飛蓬似征客，千里自長驅。塞禽唯有雁，關樹但生榆。背山看故壘，繫馬識餘蒲。還因麾下騎，來送月支圖。
---
王褒·古曲 (六十六首之六十一)
詩題：古曲
篇目：六十六首之六十一
朝代：北朝北周
作者：王褒
卷別：卷七十七：雜曲歌辭十七
詩文：青樓臨大道，遊俠盡淹留。陳王金被馬，秦女桂為鉤。馳輪洛陽巷，鬥雞南陌頭。薄暮風塵起，聊為清夜遊。
---
王褒·從軍行，二首之一 (平調曲三，四十五首之四十二)
詩題：從軍行，二首之一
篇目：平調曲三，四十五首之四十二
朝代：北朝北周
作者：王褒
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：兵書久閒習，征戰數曾經。講戎平樂觀，學戲羽林亭。四征度疏勒，東驅出井陘。牧馬濱長渭，營軍毒上涇。平雲如陣色，半月類城形。羽書封信璽，詔使動流星。對岸流沙白，緣河柳色青。將幕恆臨斗，旌門常背刑。勳封瀚海石，功勒燕然銘。兵勢因麾下，軍圖送掖庭。誰憐下玉箸，向暮掩金屏。
---
王褒·從軍行，二首之二 (平調曲三，四十五首之四十三)
詩題：從軍行，二首之二
篇目：平調曲三，四十五首之四十三
朝代：北朝北周
作者：王褒
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：黃河流水急，驄馬送征人。谷望河陽縣，橋度小平津。年少多遊俠【惡少多遊俠】，結客好輕身。代風愁櫪馬，胡霜宜角筋。羽書勞警急，邊鞍倦苦辛。康居因漢使，盧龍稱魏臣。荒戍唯看柳，邊城不識春。男兒重意氣，無為羞賤貧。
---
王褒·日出東南隅行 (相和曲下，五十三首之四十九)
詩題：日出東南隅行
篇目：相和曲下，五十三首之四十九
朝代：北朝北周
作者：王褒
卷別：卷二十八：相和歌辭三
詩文：曉星西北沒，朝日東南隅。陽窗臨玉女，蓮帳照金鋪。鳳樓稱獨立，絕世良所無。鏡懸四龍網，枕畫七星圖。銀鏤明光帶，金地織成襦。調絃《大垂手》，歌曲《鳳將雛》。採桑三市路，賣酒七條衢。道逢五馬客，夾轂來相趨。將軍多事勢，夫婿好形模。高箱照雲母，壯馬飾當顱。單衣火浣布，利劍水精珠。自知心所愛，仕宦執金吾。飛甍彫翡翠，繡桷畫屠蘇。銀燭附蟬映雞羽，黃金步搖動襜褕。兄弟五日時來歸，高車竟道生光輝。名倡兩行堂上起，鴛鴦七十階前飛。少年任俠輕年月，珠丸出彈遂難追。
---
王褒·明君詞 (吟嘆曲，五十九首之三十六)
詩題：明君詞
篇目：吟嘆曲，五十九首之三十六
朝代：北朝北周
作者：王褒
卷別：卷二十九：相和歌辭四
詩文：蘭殿辭新寵，椒房餘故情。鴻飛漸南陸，馬首倦西征。寄書參漢使，銜涕望秦城。唯餘馬上曲，猶作出關聲。
---
王褒·燕歌行 (平調曲三，四十五首之十六)
詩題：燕歌行
篇目：平調曲三，四十五首之十六
朝代：北朝北周
作者：王褒
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：初春麗日鶯欲嬌，桃花流水沒河橋。薔薇花開百重葉【薔薇開花百重葉】，楊柳拂地散千條【楊柳覆地散千條】。隴西將軍號都護，樓蘭校尉稱嫖姚。自從昔別春燕分，經年一去不相聞。無復漢地長安月，唯有漠北薊城雲。淮南桂中明月影，流黃機上織成文。充國行軍屢築營，陽史討虜陷平城。城下風多能卻陣，沙中雪淺詎停兵。屬國少婦猶年少，羽林輕騎數征行。遙聞陌頭採桑曲，猶勝邊地胡笳聲。胡笳向暮使人泣，還使閨中空佇立。桃花落，杏花舒，桐生井底寒葉疏。試為來看上林雁，必有遙寄隴頭書。
---
王褒·牆上難為趨 (瑟調曲五，四十四首之八)
詩題：牆上難為趨
篇目：瑟調曲五，四十四首之八
朝代：北朝北周
作者：王褒
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《牆上難用趨行》，荀錄所載，牆上一篇，今不傳。』」
詩文：門有車馬客，驂服若騰飛。革組結玉佩，蘩藻紛葳蕤。馮軾垂長纓，顧盼有餘輝。貧主屣弊履，整比藍縷衣。客曰嘉病乎，正色意無疑。吐言若覆水，搖舌不可追。渭濱漁釣翁，乃為周所諮。顏回處陋巷，大聖稱庶幾。苟富不知度，千駟賤采薇。季孫由儉顯，管仲病三歸。夫差耽淫侈，終為越所圍。遺身外榮利，然後享巍巍。迷者一何眾。孔難知德希。甚美致憔悴，不如豚豕肥。楊朱泣路歧，失道今人悲。子貢欲自矜，原憲知其非。屈伸各異勢，窮達不同資。夫唯體中庸，先天天不違。
---
王褒·輕舉篇 (三十三首之三)
詩題：輕舉篇
篇目：三十三首之三
朝代：北朝北周
作者：王褒
卷別：卷六十四：雜曲歌辭四
詩文：天地能長久，神仙壽不窮。白玉東華檢，方諸西岳童。我瞻少海北，暫別扶桑東。俯觀雲似蓋，低望月如弓。看棋城邑改，辭家墟巷空。流珠餘舊竈，種杏發新叢。酒釀瀛洲玉，劍鑄昆吾銅。誰能攬六博，還當訪井公。
---
王褒·遊俠篇 (三十一首之十)
詩題：遊俠篇
篇目：三十一首之十
朝代：北朝北周
作者：王褒
卷別：卷六十七：雜曲歌辭七
詩題解：《漢書·遊俠傳》曰：「戰國時，列國公子，魏有信陵，趙有平原，齊有孟嘗，楚有春申，皆藉王公之勢，競為遊俠，以取重諸侯，顯名天下。故後世稱遊俠者，以四豪為首焉。漢興，有魯人朱家及劇孟、郭解之徒，馳騖於閭里，皆以俠聞。其後長安熾盛，街閭各有豪俠。時萭章在城西柳市，號曰城西萭章。酒市有趙君都、賈子光，皆長安名豪，報仇怨、養刺客者也。」《魏志》曰：「楊阿若後名豐，字伯陽，少遊俠，常以報仇解怨為事。故時人為之號曰：『東市相斫楊阿若，西市相斫楊阿若。』後世遂有《遊俠曲》。」魏陳琳、晉張華，又有《博陵王宮俠曲》。
詩文：京洛出名謳，豪俠競交遊。河南朝四姓，關西謁五侯。鬥雞橫大道，走馬出長楸。桑陰徒將夕，槐路轉淹留。
---
王褒·遠征人 (平調曲四，五十八首之五十四)
詩題：遠征人
篇目：平調曲四，五十八首之五十四
朝代：北朝北周
作者：王褒
卷別：卷三十三：相和歌辭八
詩文：黃河流水急，驅馬送征人。谷望河陽縣，橋渡小平津。
---
王褒·長安有狹斜行 (清調曲三，四十八首之十二)
詩題：長安有狹斜行
篇目：清調曲三，四十八首之十二
朝代：北朝北周
作者：王褒
卷別：卷三十五：相和歌辭十
詩文：威紆狹邪道，車騎動相喧。博徒稱劇孟，遊俠號王孫。勢傾魏侯府，交盡翟公門。路邪勞夾轂，塗艱倦折轅。日斜宣曲觀，春還御宿園。塗歌楊柳曲，巷飲榴花樽。獨有遊梁倦，還守孝文園。
---
王褒·長安道 (漢橫吹曲三，六十八首之五十八)
詩題：長安道
篇目：漢橫吹曲三，六十八首之五十八
朝代：北朝北周
作者：王褒
卷別：卷二十三：橫吹曲辭三
詩文：槐衢回北第，馳道度西宮。樹陰連袖色，塵影雜衣風。采桑逢五馬，停車對兩童。喧喧許史座，鍾鳴賓未窮。
---
王褒·關山月 (漢橫吹曲三，六十八首之十三)
詩題：關山月
篇目：漢橫吹曲三，六十八首之十三
朝代：北朝北周
作者：王褒
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：關山夜月明，秋色照孤城。影虧同漢陣，輪滿逐胡兵。天寒光轉白，風多暈欲生。寄言亭上吏，遊客解雞鳴。
---
王褒·陵雲臺 (五十三首之十一)
詩題：陵雲臺
篇目：五十三首之十一
朝代：北朝北周
作者：王褒
卷別：卷七十五：雜曲歌辭十五
詩題解：《魏志》曰：「文帝黃初元年十二月，初營洛陽宮。戊午，幸洛陽。二年，築陵雲臺。」劉義慶《世說》曰：「陵雲臺，樓觀精巧，先秤眾木輕重，然後構造，無錙銖相負揭。臺高峻，恆隨風動搖。」楊龍驤《洛陽記》曰：「陵雲臺高二十三丈，登之見孟津也。」
詩文：高臺懸百尺，中夕殊未窮。北臨酸棗寺，西眺明光宮。城旁抵雙府，林裏對相風。書題鹿盧榜，觀寫飛廉銅。窗開神女電，梁映美人虹。虞捐濫天寵，鄭瞀特懷忠。莊生垂翠釣，昭儀抵鬥熊。馳輪有盈缺，人道亦汙隆。還念西陵舞，非復鄴城中。
---
王褒·飲馬長城窟行 (瑟調曲三，四十首之九)
詩題：飲馬長城窟行
篇目：瑟調曲三，四十首之九
朝代：北朝北周
作者：王褒
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：北走長安道，征騎每經過。戰垣臨八陣，旌門對兩和。屯兵戍隴北，飲馬傍城阿。雪深無復道，冰合不生波。塵飛連陣聚，沙平騎跡多。昏昏隴坻月，耿耿霧中河。羽林猶角牴，將軍尚雅歌。臨戎常拔劍，蒙險屢提戈。秋風鳴馬首，薄暮欲如何。
---
王褒·高句麗 (六十九首之五)
詩題：高句麗
篇目：六十九首之五
朝代：北朝北周
作者：王褒
卷別：卷七十八：雜曲歌辭十八
詩題解：《通典》曰：「高句麗，東夷之國也。其先曰朱蒙，本出於夫餘。朱蒙善射，國人欲殺之，遂棄夫餘，東南走，渡普述水，至紇升骨城居焉。號曰句麗，以高為氏。」按：唐亦有《高麗曲》，李勣破高麗所進，後改《夷賓引》者是也。
詩文：蕭蕭易水生波，燕趙佳人自多。傾杯覆盌漼漼，垂手奮袖娑娑。不惜黃金散盡，只畏白日蹉跎。
---
王訓·度關山 (相和曲中，四十六首之六)
詩題：度關山
篇目：相和曲中，四十六首之六
朝代：南朝梁
作者：王訓
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：邊庭多警急，羽檄未曾閒。從軍出隴坂，驅馬度關山。關山恆晻靄，高峰白雲外。遙望秦川水，千里長如帶。好勇自秦中，意氣本豪雄。少年便習戰，十四已從戎。昔年經上郡，今歲出雲中。遼水深難渡，榆關斷未通。折衝淩絕域。流蓬驚未息。胡風朝夜起，平沙不相識。兵法貴先聲，軍中自有程。逗遛皆贖罪，先登盡一城。都護疲詔吏，將軍擅發兵。平盧疑縱火，飛鴟畏犯營，輜重一為鹵【輜重一為虜】，金刀何用盟。誰知出塞外，獨有漢飛名。
---
王訓·獨不見 (五十三首之四十九)
詩題：獨不見
篇目：五十三首之四十九
朝代：唐
作者：王訓
卷別：卷七十五：雜曲歌辭十五
詩題解：《樂府解題》曰：「《獨不見》，傷思而不得見也。」
詩文：日晚宜春暮，風軟上林朝。對酒近初節，開樓蕩夜嬌。石橋通小澗，竹路上青霄。持底誰見許，長愁成細腰。
---
王諲·長信怨 (楚調曲下，四十一首之二十三)
詩題：長信怨
篇目：楚調曲下，四十一首之二十三
朝代：唐
作者：王諲
卷別：卷四十三：相和歌辭十八
詩文：飛燕倚身輕，爭人巧笑名。生君棄妾意，增妾怨君情。日落昭陽壁，秋來長信城。寥寥金殿裏，歌吹夜無聲。
---
王貞白·妾薄命 (三十三首三十三)
詩題：妾薄命
篇目：三十三首三十三
朝代：唐
作者：王貞白
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：薄命頭欲白，頻年嫁不成。秦娥未十五，昨夜事公卿。豈有機杼力，空傳歌舞名。妾專修婦德，媒氏卻相輕。
---
王轂·苦熱行 (三十三首之九)
詩題：苦熱行
篇目：三十三首之九
朝代：唐
作者：王轂
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：祝融南來鞭火龍，火旗焰焰燒天紅。日輪當午凝不去，萬國如在洪爐中。五嶽翠乾雲彩滅，陽侯海底愁波竭。何當一夕金風發，為我掃卻天下熱。
---
王通·東征歌 (歌辭四，四十八首之三十七)
詩題：東征歌
篇目：歌辭四，四十八首之三十七
朝代：隋
作者：王通
卷別：卷八十六：雜歌謠辭四
詩題解：杜淹《文中子世家》曰：「隋仁壽中，文中子西遊長安，見文帝，奏太平十有二策。帝下其議於公卿，公卿不悅。文中子知謀之不用，作《東征之歌》而歸。帝聞而再徵之，不至。」
詩文：我思國家兮遠遊京畿，忽逢帝王兮降禮布衣。遂懷古人之心兮，將興太平之基，時異事變兮志乖願違。吁嗟道之不行兮垂翅東歸，皇之不斷兮將身西飛。
---
王金珠·丁督護歌 (吳聲歌曲二，一百一十二首之六十一)
詩題：丁督護歌
篇目：吳聲歌曲二，一百一十二首之六十一
朝代：南朝宋
作者：王金珠
卷別：卷四十五：清商曲辭二
詩題解：一曰《阿督護》。《宋書·樂志》曰：「《督護歌》者，彭城內史徐逵之為魯軌所殺，宋高祖使府內直督護丁旿收斂殯埋之。逵之妻，高祖長女也。呼旿至閣下，自問殮送之事。每問輒嘆息曰：『丁督護』！其聲哀切，後人因其聲廣其曲焉。」《唐書·樂志》曰：「《丁督護》，晉宋間曲也。今歌是宋武帝所製」云。
詩文：黃河流無極，洛陽數千里。轗軻戎旅間，何由見歡子。
---
王金珠·上聲歌 (吳聲歌曲二，一百一十二首之三十四)
詩題：上聲歌
篇目：吳聲歌曲二，一百一十二首之三十四
朝代：南朝梁
作者：王金珠
卷別：卷四十五：清商曲辭二
詩題解：《古今樂錄》曰：「《上聲歌》者，此因上聲促柱得名。或用一調，或用無調名，如古歌辭所言，謂哀思之音，不及中和。梁武因之改辭，無復雅句。」
詩文：花色過桃杏，名稱重金瓊。名歌非《下里》，含笑作《上聲》。
---
王金珠·子夜四時歌，八首之一：春歌，三首之一 (吳聲歌曲一，一百三十五首之一百二十八)
詩題：子夜四時歌，八首之一：春歌，三首之一
篇目：吳聲歌曲一，一百三十五首之一百二十八
朝代：南朝梁
作者：王金珠
卷別：卷四十四：清商曲辭一
詩文：朱日光素水，黃華映白雪。折梅待佳人，共迎陽春月。
---
王金珠·子夜四時歌，八首之七：秋歌，二首之二 (吳聲歌曲一，一百三十五首之一百三十四)
詩題：子夜四時歌，八首之七：秋歌，二首之二
篇目：吳聲歌曲一，一百三十五首之一百三十四
朝代：南朝梁
作者：王金珠
卷別：卷四十四：清商曲辭一
詩文：紫莖垂玉露，綠葉落金櫻。著錦如言重，衣羅始覺輕。
---
王金珠·子夜四時歌，八首之三：春歌，三首之三 (吳聲歌曲一，一百三十五首之一百三十)
詩題：子夜四時歌，八首之三：春歌，三首之三
篇目：吳聲歌曲一，一百三十五首之一百三十
朝代：南朝梁
作者：王金珠
卷別：卷四十四：清商曲辭一
詩文：吹漏不可停，斷弦當更續。俱作雙思引，共奏同心曲。
---
王金珠·子夜四時歌，八首之二：春歌，三首之二 (吳聲歌曲一，一百三十五首之一百二十九)
詩題：子夜四時歌，八首之二：春歌，三首之二
篇目：吳聲歌曲一，一百三十五首之一百二十九
朝代：南朝梁
作者：王金珠
卷別：卷四十四：清商曲辭一
詩文：階上香入懷，庭中花照眼。春心鬱如此，情來不可限。
---
王金珠·子夜四時歌，八首之五：夏歌，二首之二 (吳聲歌曲一，一百三十五首之一百三十二)
詩題：子夜四時歌，八首之五：夏歌，二首之二
篇目：吳聲歌曲一，一百三十五首之一百三十二
朝代：南朝梁
作者：王金珠
卷別：卷四十四：清商曲辭一
詩文：垂簾倦煩熱，卷幌乘清陰。風吹合歡帳，直動相思琴。
---
王金珠·子夜四時歌，八首之八：冬歌 (吳聲歌曲一，一百三十五首之一百三十五)
詩題：子夜四時歌，八首之八：冬歌
篇目：吳聲歌曲一，一百三十五首之一百三十五
朝代：南朝梁
作者：王金珠
卷別：卷四十四：清商曲辭一
詩文：寒閨周黼帳，錦衣連理文。懷情入夜月，含笑出朝雲。
---
王金珠·子夜四時歌，八首之六：秋歌，二首之一 (吳聲歌曲一，一百三十五首之一百三十三)
詩題：子夜四時歌，八首之六：秋歌，二首之一
篇目：吳聲歌曲一，一百三十五首之一百三十三
朝代：南朝梁
作者：王金珠
卷別：卷四十四：清商曲辭一
詩文：疊素蘭房中，勞情桂杵側。朱顏潤紅粉，香汗光玉色。
---
王金珠·子夜四時歌，八首之四：夏歌，二首之一 (吳聲歌曲一，一百三十五首之一百三十一)
詩題：子夜四時歌，八首之四：夏歌，二首之一
篇目：吳聲歌曲一，一百三十五首之一百三十一
朝代：南朝梁
作者：王金珠
卷別：卷四十四：清商曲辭一
詩文：玉盤貯朱李，金杯盛白酒。本欲持自親。復恐不甘口。
---
王金珠·子夜變歌 (吳聲歌曲二，一百一十二首之二十五)
詩題：子夜變歌
篇目：吳聲歌曲二，一百一十二首之二十五
朝代：南朝梁
作者：王金珠
卷別：卷四十五：清商曲辭二
詩題解：《宋書·樂志》曰：「六變諸曲，皆因事製歌。」《古今樂錄》曰：「《子夜變歌》前作持子送，後作歡娛我送。《子夜警歌》無送聲，仍作變，故呼為變頭，謂六變之首也。」
詩文：七綵紫金柱，九華白玉梁。但歌繞不去，含吐有餘香。
---
王金珠·歡聞歌 (吳聲歌曲二，一百一十二首之三十六)
詩題：歡聞歌
篇目：吳聲歌曲二，一百一十二首之三十六
朝代：南朝梁
作者：王金珠
卷別：卷四十五：清商曲辭二
詩題解：《古今樂錄》曰：「《歡聞歌》者，晉穆帝升平初歌，畢輒呼《歡聞不》？以為送聲，後因此為曲名。今世用莎持乙子代之，語稍訛異也。」
詩文：豔豔金樓女，心如玉池蓮。持底報郎恩，俱期遊梵天。
---
王金珠·歡聞變歌 (吳聲歌曲二，一百一十二首之四十三)
詩題：歡聞變歌
篇目：吳聲歌曲二，一百一十二首之四十三
朝代：南朝梁
作者：王金珠
卷別：卷四十五：清商曲辭二
詩題解：《古今樂錄》曰：「《歡聞變歌》」者，晉穆帝升平中，童子輩忽歌於道，曰『阿子聞』，曲終輒云：『阿子汝聞不？』無幾而穆帝崩。褚太后哭『阿子汝聞不』？聲既悽苦，因以名之。」
詩文：南有相思木，合影復同心。遊女不可求，誰能識得音。
---
王金珠·阿子歌 (吳聲歌曲二，一百一十二首之五十五)
詩題：阿子歌
篇目：吳聲歌曲二，一百一十二首之五十五
朝代：南朝梁
作者：王金珠
卷別：卷四十五：清商曲辭二
詩題解：《宋書·樂志》曰：「《阿子歌》者，亦因升平初歌云『阿子汝聞不』？後人演其聲為《阿子》、《歡聞》二曲。」《樂苑》曰：「嘉興人養鴨兒，鴨兒既死，因有此歌。未知孰是。」
詩文：可憐雙飛鳧，飛集野田頭。飢食野田草，渴飲清河流。
---
王韶之·七廟享神歌 (宋宗廟登歌，八首之八)
詩題：七廟享神歌
篇目：宋宗廟登歌，八首之八
朝代：晉
作者：王韶之
卷別：卷八：郊廟歌辭八
詩文：奕奕寢廟，奉璋在庭。笙籥既列，犧象既盈。黍稷匪芳，明祀惟馨。樂具禮充，潔羞薦誠。神之格思，介以休禎。濟濟群辟，永觀厥成。
---
王韶之·北平府君歌 (宋宗廟登歌，八首之一)
詩題：北平府君歌
篇目：宋宗廟登歌，八首之一
朝代：晉
作者：王韶之
卷別：卷八：郊廟歌辭八
詩文：綿綿遐緒，昭明載融。漢德未遠，堯有遺風。於穆皇祖，永世克隆。本枝惟慶，貽厥靡窮。
---
王韶之·孝皇帝歌 (宋宗廟登歌，八首之六)
詩題：孝皇帝歌
篇目：宋宗廟登歌，八首之六
朝代：晉
作者：王韶之
卷別：卷八：郊廟歌辭八
詩文：蒸哉孝皇，齊聖廣淵。發祥誕慶，景祚自天。德敷金石，道被管弦。有命既集，徽風永宣。
---
王韶之·宋前後舞歌，二首之一：前舞歌 (雅舞，二十五首之八)
詩題：宋前後舞歌，二首之一：前舞歌
篇目：雅舞，二十五首之八
朝代：南朝宋
作者：王韶之
卷別：卷五十二：舞曲歌辭一
詩題解：《宋書·樂志》曰：「武帝永初元年，改晉《正德舞》曰《前舞》，《大豫舞》曰《後舞》，並蕤賓廂作。孝武孝建二年九月，建平王宏議，以為舞不更名，直為前後二舞。依據昔代，義舛事乖，宜釐改權稱，以『凱容』為《韶舞》，『宣烈』為《武舞》。祖宗廟樂，總以德為名。若廟非不毀，則樂無別稱。猶漢高、文、武，咸有嘉號，惠、景二主，樂無餘名。章皇太后廟唯奏文樂，明婦人無武事也。郊祀之樂，無復別名，仍同宗廟而已。詔如宏議。」
詩文：於赫景明，天監是臨。樂來伊陽，禮作惟陰。歌自德富，舞由功深。庭列宮縣，陛羅瑟琴。翿籥繁會，笙磬諧音。《簫韶》雖古，九成在今。導志和聲，德音孔宣。光我帝基，協靈配乾。儀刑六合，化穆自然。如彼雲漢，為章于天。熙熙萬類，陶和當年。擊轅中《韶》，永世弗騫。
---
王韶之·宋前後舞歌，二首之二：後舞歌 (雅舞，二十五首之九)
詩題：宋前後舞歌，二首之二：後舞歌
篇目：雅舞，二十五首之九
朝代：南朝宋
作者：王韶之
卷別：卷五十二：舞曲歌辭一
詩題解：《宋書·樂志》曰：「武帝永初元年，改晉《正德舞》曰《前舞》，《大豫舞》曰《後舞》，並蕤賓廂作。孝武孝建二年九月，建平王宏議，以為舞不更名，直為前後二舞。依據昔代，義舛事乖，宜釐改權稱，以『凱容』為《韶舞》，『宣烈』為《武舞》。祖宗廟樂，總以德為名。若廟非不毀，則樂無別稱。猶漢高、文、武，咸有嘉號，惠、景二主，樂無餘名。章皇太后廟唯奏文樂，明婦人無武事也。郊祀之樂，無復別名，仍同宗廟而已。詔如宏議。」
詩文：假樂聖後，實天誕德。積美自中，王猷四塞。龍飛在天，儀刑萬國。欽明惟神，臨朝淵默。不言之化，品物咸德。告成于天，銘勳是勒。翼翼厥猷，亹亹其仁。順命創制，因定和神。海外有截，九圍無塵。冕旒司契，垂拱臨民。乃舞《大豫》，欽若天人。純嘏孔休，萬載彌新。
---
王韶之·東安府君歌 (宋宗廟登歌，八首之五)
詩題：東安府君歌
篇目：宋宗廟登歌，八首之五
朝代：晉
作者：王韶之
卷別：卷八：郊廟歌辭八
詩文：鑠矣皇祖，帝度其心。永言配命，播茲徽音。思我茂猷，如玉如金。駿奔在陛，是鑒是歆。
---
王韶之·武原府君歌 (宋宗廟登歌，八首之四)
詩題：武原府君歌
篇目：宋宗廟登歌，八首之四
朝代：晉
作者：王韶之
卷別：卷八：郊廟歌辭八
詩文：鐘鼓喤喤，威儀將將。溫恭禮樂，致享曾皇。邁德垂仁，係軌重光。天命純嘏，惠我無疆。
---
王韶之·殿前登歌 (宋四廂樂歌，五首之四)
詩題：殿前登歌
篇目：宋四廂樂歌，五首之四
朝代：南朝宋
作者：王韶之
卷別：卷十四：燕射歌辭二
詩文：明明大宋，緝熙皇道。則天垂化，光定天保。天保既定，肆覲萬方。禮繁樂富，穆穆皇皇。○沔彼流水，朝宗天池。洋洋貢職，抑抑威儀。既習威儀，亦閒禮容。一人有則，作孚萬邦。○烝哉我皇，固天誕聖。履端惟始，對越休慶。如天斯久，如日斯盛。介茲景福，永固駿命。
---
王韶之·王公上壽歌 (宋四廂樂歌，五首之三)
詩題：王公上壽歌
篇目：宋四廂樂歌，五首之三
朝代：南朝宋
作者：王韶之
卷別：卷十四：燕射歌辭二
詩文：獻壽爵，慶聖皇。靈祚窮二儀，休明等三光。
---
王韶之·相國掾府君歌 (宋宗廟登歌，八首之二)
詩題：相國掾府君歌
篇目：宋宗廟登歌，八首之二
朝代：晉
作者：王韶之
卷別：卷八：郊廟歌辭八
詩文：乃立清廟，清廟肅肅。乃備禮容，禮容穆穆。顯允皇祖，昭是嗣服。錫茲繁祉，聿懷多福。
---
王韶之·肆夏樂歌 (宋四廂樂歌，五首之一)
詩題：肆夏樂歌
篇目：宋四廂樂歌，五首之一
朝代：南朝宋
作者：王韶之
卷別：卷十四：燕射歌辭二
詩文：於鑠我皇，體仁包元。齊明日月，比量乾坤。陶甄百王，稽則黃軒。訏謨定命，辰告四蕃。○將將蕃后，翼翼群僚。盛服待晨，明發來朝。饗以八珍，樂以《九韶》。仰祗天顏，厥猷孔昭。○法章既設，初筵長舒。濟濟列辟，端委皇除。飲和無盈，威儀有餘。溫恭在位，敬終如初。○九功既歌，六代惟時。被德在樂，宣道以詩。穆矣太和，品物咸熙。慶積自遠，告成在茲。
---
王韶之·開封府君歌 (宋宗廟登歌，八首之三)
詩題：開封府君歌
篇目：宋宗廟登歌，八首之三
朝代：晉
作者：王韶之
卷別：卷八：郊廟歌辭八
詩文：四縣既序，簫管既舉。堂獻六瑚，庭萬八羽。先王有典，克禋皇祖。不顯洪烈，永介休祜。
---
王韶之·食舉歌 (宋四廂樂歌，五首之五)
詩題：食舉歌
篇目：宋四廂樂歌，五首之五
朝代：南朝宋
作者：王韶之
卷別：卷十四：燕射歌辭二
詩文：晨羲載曜，萬物咸睹。嘉慶三朝，禮樂備舉。元正肇始，典章暉明。萬方畢來賀，華裔充皇庭。多士盈九位，俯仰觀玉聲。恂恂俯仰，載爛其輝。鼓鐘震天區，禮容塞皇闈。思樂窮休慶，福履同所歸。○五玉既獻，三帛是薦。爾公爾侯，鳴玉華殿。皇皇聖后，降禮南面。元首納嘉禮，萬邦同歡願。休哉，君臣嘉燕。建五旗，列四縣。樂有文，禮無倦。融皇風，窮一變。○體至和，感陰陽。德無不柔，繁休祥。瑞徽璧，應嘉鐘。舞靈鳳，躍潛龍。景星見，甘露墜。木連理，禾同穗。玄化洽，仁澤敷。極禎瑞，窮靈符。○懷荒裔，綏齊民。荷天祐，靡不賓。靡不賓，長世弘盛。昭明有融繁嘉慶。繁嘉慶，熙帝載。合氣咸和，蒼生欣戴。三靈協瑞，惟新皇代。○王道四達，流仁布德。窮理詠乾元，垂訓順帝則。靈化侔四時，幽誠通玄默。德澤被八紘，乾寧軌萬國。○皇猷緝，咸熙泰。禮儀煥帝庭，要荒服遐外。被髮襲纓冕，左袵回衿帶。天覆地載，流澤汪濊。聲教布濩德光大。○開元辰，畢來王。奉貢職，朝后皇。鳴珩佩，觀典章。樂王度，悅徽芳。陶盛化，遊太康。丕昭明，永克昌。○惟永初，德丕顯。齊七政，敷五典。彝倫序，洪化闡。王澤流，太平始。樹聲教，明皇紀。和靈祇，恭明祀。衍景祚，膺嘉祉。○禮有容，樂有儀。金石陳，干羽施。邁《武》《濩》，均《咸池》。歌《南風》，舞德稱。文武煥，頌聲興。○王道純，德彌淑。寧八表，康九服。道禮讓，移風俗。移風俗，永克融。歌盛美，告成功。詠徽烈，邈無窮。
---
王韶之·高祖武皇帝歌 (宋宗廟登歌，八首之七)
詩題：高祖武皇帝歌
篇目：宋宗廟登歌，八首之七
朝代：晉
作者：王韶之
卷別：卷八：郊廟歌辭八
詩文：惟天有命，眷求上哲。赫矣聖武，撫運桓撥。功並敷土，道均汝墳。止戈曰武，經緯稱文。鳥龍失紀，雲火代名。受終改物，作我宋京。至道惟王，大業有劭。降德兆民，升歌清廟。
---
班婕妤·怨歌行 (楚調曲中，五十五首之十五)
詩題：怨歌行
篇目：楚調曲中，五十五首之十五
朝代：漢
作者：班婕妤
卷別：卷四十二：相和歌辭十七
詩文：新裂齊紈素，鮮潔如霜雪。裁為合歡扇，團團似明月。出入君懷袖，動搖微風發。常恐秋節至，涼飆奪炎熱。棄捐篋笥中，恩情中道絕。
---
甯戚·商歌，二首之一 (歌辭一，三十八首之八)
詩題：商歌，二首之一
篇目：歌辭一，三十八首之八
朝代：南朝齊
作者：甯戚
卷別：卷八十三：雜歌謠辭一
詩題解：《淮南子》曰：「甯越欲干齊桓公，因窮無以自達，於是為商旅，將任車以商於齊，暮宿於郭門外。桓公郊迎客，夜開門，辟任車，爝火甚盛，從者甚眾。越飯牛車下，望見桓公而悲，擊牛角而疾商歌。桓公聞之曰：『異哉，非常人也！』命後車載之。」越，一作戚。
詩文：南山矸，白石爛。生不遭堯與舜禪，短布單衣適至骭。從昏飯牛薄夜半，長夜漫漫何時旦。
---
甯戚·商歌，二首之二 (歌辭一，三十八首之九)
詩題：商歌，二首之二
篇目：歌辭一，三十八首之九
朝代：南朝齊
作者：甯戚
卷別：卷八十三：雜歌謠辭一
詩題解：《淮南子》曰：「甯越欲干齊桓公，因窮無以自達，於是為商旅，將任車以商於齊，暮宿於郭門外。桓公郊迎客，夜開門，辟任車，爝火甚盛，從者甚眾。越飯牛車下，望見桓公而悲，擊牛角而疾商歌。桓公聞之曰：『異哉，非常人也！』命後車載之。」越，一作戚。
詩文：滄浪之水白石粲，中有鯉魚長尺半。弊布單衣裁至骭，清朝飯牛至夜半。黃犢上坂且休息，吾將舍汝相齊國。
---
甯戚·師乙歌 (歌辭一，三十八首之十)
詩題：師乙歌
篇目：歌辭一，三十八首之十
朝代：南朝齊
作者：甯戚
卷別：卷八十三：雜歌謠辭一
詩題解：《家語》曰：「孔子相魯，齊人歸女樂，魯君淫荒。孔子遂行，師乙送。孔子曰：『吾欲歌可乎？』乃歌之。」
詩文：彼婦人之口，可以出走。彼婦人之謁，可以死敗。優哉游哉，聊以卒歲。
---
田娥·攜手曲 (四十首之三)
詩題：攜手曲
篇目：四十首之三
朝代：唐
作者：田娥
卷別：卷七十六：雜曲歌辭十六
詩題解：《攜手曲》，梁沈約所制也。《樂府解題》曰：「《攜手曲》，言攜手行樂，恐芳時不留，君恩將歇也。」
詩文：有耳草洗潁川水，有口莫食首陽蕨。含光混世貴無名，何用孤高比雲月。吾觀自古賢達人，功成不退皆殞身。子胥既棄吳江上，屈原終投湘水濱。陸機才多豈自保，李斯稅駕苦不早。華亭鶴唳詎可聞，上蔡蒼鷹何足道。君不見吳中張翰稱達生【君不見吳中張翰真達生】，秋風忽憶江東行。且樂生前一杯酒，何須身後千載名。
---
畢耀·情人玉清歌 (樂府雜題二，五十首之三十九)
詩題：情人玉清歌
篇目：樂府雜題二，五十首之三十九
朝代：唐
作者：畢耀
卷別：卷九十一：新樂府辭二
詩文：洛陽城中有一人名玉清，可憐玉清如其名。善踏斜柯能獨立，嬋娟花豔無人及。珠為裙，玉為纓。臨春風，吹玉笙，悠悠滿天星。黃金閣上晚妝成，《雲和曲》中為曼聲。玉梯不得踏，搖袂兩盈盈，城頭之日復何情。
---
白居易·七德舞 (新樂府上，十首之一)
詩題：七德舞
篇目：新樂府上，十首之一
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩序：《唐書·樂志》曰：「太宗為秦王時，征伐四方，民間作《秦王破陣樂》之曲。及即位，享宴奏之。貞觀七年，太宗製《破陣樂舞圖》，詔魏徵、虞世南、褚亮、李百藥為之歌辭，更名《七德之舞》。」白居易傳曰：「自龍朔已後，詔郊廟享宴，皆先奏之。」
詩文：七德舞，七德歌，傳自武德至元和。元和小臣白居易、觀舞聽歌知樂意，樂終稽首陳其事。太宗十八舉義兵，白旄黃鉞定兩京。擒充戮竇四海清，二十有四功業成。二十有九即帝位，三十有五致太平。功成理定何神速，速在推心置人腹。亡卒遺骸散帛收，飢人賣子分金贖。魏徵夢見天子泣，張謹哀聞辰日哭。怨女三千放出宮，死囚四百來歸獄。翦鬚燒藥賜功臣，李勣嗚咽思殺身。含血吮瘡撫戰士，思摩奮呼乞效死。則知不獨善戰善乘時，以心感人人心歸。今來一百九十載，天下至今歌舞之。歌七德，舞七德，聖人有祚垂無極。豈徒耀神武，豈徒誇聖文，太宗意在陳王業，王業艱難示子孫。
---
白居易·上陽白髮人 (新樂府上，十首之七)
詩題：上陽白髮人
篇目：新樂府上，十首之七
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：上陽人，紅顏暗老白髮新。綠衣監使守宮門，一閉上陽多少春。玄宗末歲初選入，入時十六今六十。同時采擇百餘人，零落年深殘此身。憶昔吞悲別親族，扶入車中不教哭。皆云入內便承恩，臉似芙蓉胸似玉。未容君王得見面，已被楊妃遙側目。妒令潛配上陽宮，一生遂向空房宿。秋夜長，夜長無寐天不明。耿耿殘燈背壁影，蕭蕭暗雨打窗聲。春日遲，日遲獨坐天難暮。宮鶯百囀愁厭聞，梁燕雙棲老休妒。鶯歸燕去長悄然，春往愁來不記年。唯向深宮望明月，東西四五百迴圓。今日宮中年最老，大家遙賜尚書號。小頭鞋履窄衣裳，青黛點眉眉細長。外人不見見應笑，天寶末年時世妝。上陽人，苦最多。少亦苦，老亦苦，少苦老苦兩如何！君不見昔時呂向《美人賦》，又不見今日《上陽白髮歌》。
---
白居易·二王後 (新樂府上，十首之三)
詩題：二王後
篇目：新樂府上，十首之三
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩序：《禮記·郊特牲》曰：「禮二王之後，尊賢不過二代。」杜佑曰：「不臣二王後者，尊也。先王通三正之義，故《書》有『虞賓在位』，《詩》云『有客有客，亦白其馬』，明天下非一家所有，敬讓之至。故封建之，使得服其正朔，用其禮樂，以事先祀。故孔子云：『夏禮吾能言之，杞不足徵也，殷禮吾能言之，宋不足徵也。』隋封後周靖帝為介國公，唐封隋帝為酅國公，以為二王後。」
詩文：二王後，彼何人，介公、酅公為國賓，周武、隋文之子孫。古人有言，天下者非是一人之天下，周亡天下傳于隋，隋人失之唐得之。唐興十葉歲二百，介公、酅公世為客。明堂太廟朝享時，引居賓位備威儀。備威儀，助郊祭，高祖、太宗之遺制。不獨興滅國，不獨繼絕世，欲令嗣位守文君，亡國子孫取為戒。
---
白居易·五弦彈 (新樂府中，十五首之七)
詩題：五弦彈
篇目：新樂府中，十五首之七
朝代：唐
作者：白居易
卷別：卷九十八：新樂府辭九
詩文：五弦彈，五弦彈，聽者傾耳心寥寥。趙璧知君入骨愛，五弦一一為君調。第一第二弦索索，秋風拂松疏韻落。第三第四弦泠泠，夜鶴憶子籠中鳴。第五弦聲最掩抑，隴水凍咽流不得。五弦並奏君試聽，淒淒切切復錚錚。鐵擊珊瑚一兩曲，冰寫玉盤千萬聲。鐵聲殺，冰聲寒，殺聲入耳膚血寒，慘氣中人肌骨酸。曲終聲盡欲半日，四座相對愁無言。座中有一遠方士，唧唧咨咨聲不已。自嘆今朝初得聞，始知辜負平生耳。唯憂趙璧白髮生，老死人間無此聲。遠方士，爾聽五弦信為美，吾聞正始之音不如是。正始之音其若何？朱弦疏越清廟歌。一彈一唱再三嘆，曲淡節稀聲不多。融融曳曳召元氣，聽之不覺心平和。人情重今多賤古，古琴有弦人不撫。更從趙璧藝成來，二十五弦不如五。
---
白居易·井底引銀瓶 (新樂府下，二十五首之十五)
詩題：井底引銀瓶
篇目：新樂府下，二十五首之十五
朝代：唐
作者：白居易
卷別：卷九十九：新樂府辭十
詩文：井底引銀瓶，銀瓶欲上絲繩絕。石上磨玉簪，玉簪欲成中央折。瓶沉簪折知奈何，似妾今朝與君別。憶昔在家為女時，人言舉動有殊姿。嬋娟兩鬢秋蟬翼，宛轉雙蛾遠山色。笑隨戲伴後園中，此時與君未相識。妾弄青梅憑短牆【妾弄青梅倚短牆】，君騎白馬傍垂楊。牆頭馬上遙相顧，一見知君即斷腸。知君斷腸共君語，君指南山松柏樹。感君松柏化為心，暗合雙鬟逐君去。到君家舍五六年，君家大人頻有言。聘則為妻奔是妾，不堪主祀奉蘋蘩。終知君家不可住，其奈出門無去處。豈無父母在高堂，亦有親情滿故鄉。潛來更不通消息，今日悲羞歸不得。為君一日恩，誤妾百年身。寄言癡小人家女，慎勿將身輕許人。
---
白居易·何滿子 (七十四首之五十一)
詩題：何滿子
篇目：七十四首之五十一
朝代：唐
作者：白居易
卷別：卷八十：近代曲辭二
詩題解：唐白居易曰：「何滿子，開元中滄州歌者，臨刑進此曲以贖死，竟不得免。」《杜陽雜編》曰：「文宗時，宮人沈阿翹為帝舞《何滿子》，調辭風態，率皆宛暢。」然則亦舞曲也。
詩文：世傳滿子是人名，臨就刑時曲始成。一曲四詞歌八疊，從頭便是斷腸聲。
---
白居易·兩朱閣 (新樂府中，十五首之十四)
詩題：兩朱閣
篇目：新樂府中，十五首之十四
朝代：唐
作者：白居易
卷別：卷九十八：新樂府辭九
詩文：兩朱閣，南北相對起。借問何人家，貞元雙帝子。帝子吹簫雙得仙，五雲飄颻飛上天。第宅亭臺不將去，化為佛寺在人間。妝閣伎樓何寂靜。柳似舞腰池似鏡。花落黃昏悄悄時，不聞歌吹聞鍾磐。寺門勑榜金字書，尼院佛庭寬有餘。青苔明月多閒地，比屋疲人無處居。憶昨平陽宅初置，吞并平人幾家地。仙去雙雙作梵宮，漸恐人間盡為寺。
---
白居易·反白頭吟 (楚調曲上，三十六首之九)
詩題：反白頭吟
篇目：楚調曲上，三十六首之九
朝代：唐
作者：白居易
卷別：卷四十一：相和歌辭十六
詩題解：鮑照作《白頭吟》，白居易反其致，為《反白頭吟》。
詩文：炎炎者烈火，營營者小蠅。火不熱真玉，蠅不點清冰。此苟無所受，彼莫能相仍。乃知物性中，各有能不能。古稱怨報死，則人有所懲。懲淫或應可，在道未為弘。譬如蜩鷃徒，啾啾啅龍鵬。宜當委之去，寥廓高飛騰。豈能泥塵下，區區酬怨憎。胡為坐自苦，吞悲仍撫膺。
---
白居易·古塚狐 (新樂府下，二十五首之二十)
詩題：古塚狐
篇目：新樂府下，二十五首之二十
朝代：唐
作者：白居易
卷別：卷九十九：新樂府辭十
詩文：古塚狐，妖且老，化為婦人顏色好。頭變雲鬟面變妝，大尾曳作長紅裳。徐徐行傍荒村路，日欲暮時人靜處。或歌或舞或悲啼，翠眉不動花顏低。忽然一笑千萬態，見者十人八九迷。假色迷人猶若是，真色迷人應過此。彼真此假俱迷人，人心惡假貴重真。狐假女妖害猶淺，一朝一夕迷人眼。女為狐媚害即深，日長月長溺人心。何況褒妲之色善蠱惑，能喪人家覆人國。君看為害淺深間，豈將假色同真色。
---
白居易·天可度 (新樂府下，二十五首之二十二)
詩題：天可度
篇目：新樂府下，二十五首之二十二
朝代：唐
作者：白居易
卷別：卷九十九：新樂府辭十
詩文：天可度，地可量，唯有人心不可防。但見丹誠赤如血，誰知偽言巧似簧。勸君掩鼻君莫掩，使君夫婦為參商。勸君掇蜂君莫掇，使君父子成豺狼。海底魚兮天上鳥，高可射兮深可釣，唯有人心相對時，咫尺之間不能料。君不見李義府之輩笑欣欣，笑中有刀潛殺人。陰陽神變皆可測，不測人間笑是瞋。
---
白居易·太平樂，二首之一 (一百五首之二十四)
詩題：太平樂，二首之一
篇目：一百五首之二十四
朝代：唐
作者：白居易
卷別：卷八十二：近代曲辭四
詩題解：《樂苑》曰：「《太平樂》，商調曲也。」
詩文：歲豐仍節儉，時泰更銷兵。聖念長如此，何憂不太平。
---
白居易·太平樂，二首之二 (一百五首之二十五)
詩題：太平樂，二首之二
篇目：一百五首之二十五
朝代：唐
作者：白居易
卷別：卷八十二：近代曲辭四
詩題解：《樂苑》曰：「《太平樂》，商調曲也。」
詩文：湛露浮堯酒，薰風起舜歌。願同堯舜意，所樂在人和。
---
白居易·太行路 (新樂府上，十首之十)
詩題：太行路
篇目：新樂府上，十首之十
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：太行之路能摧車，若比人心是坦途。巫峽之水能覆舟，若比人心是安流。人心好惡苦不常，好生毛羽惡成瘡。與君結髮未五載，忽從牛女為參商。古稱色衰相棄背，當時美人猶怨悔，何況如今鸞鏡中，妾顏未改君心改。為君薰衣裳，君聞蘭麝不馨香；為君事容飾，君看金翠無顏色。行路難，難重陳，人生莫作婦人身，百年苦樂由他人。行路難，難於山，險於水，不獨人間夫與妻，近代君臣亦如此。君不見左納言，右內史，朝承恩，暮賜死。行路難，不在水，不在山，只在人心反覆間。
---
白居易·官牛 (新樂府下，二十五首之十六)
詩題：官牛
篇目：新樂府下，二十五首之十六
朝代：唐
作者：白居易
卷別：卷九十九：新樂府辭十
詩文：官牛官牛駕官車，滻水岸邊般載沙。一石沙，幾斤重，朝載暮載將何用？載向五門官道西，綠槐陰下鋪沙堤。昨來新拜右丞相，恐怕泥塗污馬蹄。右丞相，馬蹄踏沙雖淨潔，牛領牽車欲流血。右丞相，但能濟人治國調陰陽，官牛領穿亦無妨。
---
白居易·小曲新辭，二首之一 (樂府雜題一，四十三首之六)
詩題：小曲新辭，二首之一
篇目：樂府雜題一，四十三首之六
朝代：唐
作者：白居易
卷別：卷九十：新樂府辭一
詩文：霽色鮮宮殿，秋聲脆管弦。聖明千載樂，歲歲似今年。
---
白居易·小曲新辭，二首之二 (樂府雜題一，四十三首之七)
詩題：小曲新辭，二首之二
篇目：樂府雜題一，四十三首之七
朝代：唐
作者：白居易
卷別：卷九十：新樂府辭一
詩文：紅裾明月夜，碧簟早秋時。好向昭陽宿，天涼玉漏遲。
---
白居易·急樂世 (七十四首之五十)
詩題：急樂世
篇目：七十四首之五十
朝代：唐
作者：白居易
卷別：卷八十：近代曲辭二
詩文：正抽碧線繡紅羅，忽聽黃鶯斂翠蛾。秋思冬愁春悵望，大都不得意時多。
---
白居易·怨詩 (楚調曲中，五十五首之十二)
詩題：怨詩
篇目：楚調曲中，五十五首之十二
朝代：唐
作者：白居易
卷別：卷四十二：相和歌辭十七
詩文：奪寵心那慣，尋思倚殿門。不知移舊愛，何處作新恩。
---
白居易·悲哉行 (三十三首之十二)
詩題：悲哉行
篇目：三十三首之十二
朝代：唐
作者：白居易
卷別：卷六十二：雜曲歌辭二
詩題解：《歌錄》曰：「《悲哉行》，魏明帝造。」《樂府解題》曰：「陸機云：『遊客芳春林。』謝惠連云：『羈人感淑節。』皆言客遊感物憂思而作也。」
詩文：悲哉為儒者，力學不能疲。讀書眼欲暗，秉筆手生胝。十上方一第，成名常苦遲。縱有宦達者，兩鬢已成絲。可憐少壯日，適在窮賤時。丈夫老且病，焉用富貴為。沈沈朱門宅，中有乳臭兒。狀貌如婦人，光明膏粱肌。手不把書卷，身不擐戎衣。二十襲封爵，門承勳戚資。春來日日出，服御何輕肥。朝從博徒飲，暮有倡樓期。評封還酒債，堆金選蛾眉。聲色狗馬外，其餘一無知。山苗與澗松，地勢隨高卑。古來無奈何，非君獨傷悲。
---
白居易·惟漢行 (相和曲中，四十六首之三十七)
詩題：惟漢行
篇目：相和曲中，四十六首之三十七
朝代：唐
作者：白居易
卷別：卷二十七：相和歌辭二
詩文：丹旐何飛揚，素驂亦悲鳴，晨光照閭巷，轜車儼欲行。蕭條九月天，哀挽出重城。借問送者誰？妻子與弟兄，蒼蒼上古原，峨峨開新塋。含酸一慟哭，異口同哀聲。舊壠轉蕪絕，新墳日羅列。春風草綠北邙山，此地年年生死別。
---
白居易·憶江南，三首之一 (一百五首之四十二)
詩題：憶江南，三首之一
篇目：一百五首之四十二
朝代：唐
作者：白居易
卷別：卷八十二：近代曲辭四
詩題解：一曰《望江南》。《樂府雜錄》曰：「《望江南》本名《謝秋娘》，李德裕鎮浙西，為妾謝秋娘所製。後改為《望江南》。」
詩文：江南好，風景舊曾諳。日出江花紅勝火，春來江水綠如藍，能不憶江南。
---
白居易·憶江南，三首之三 (一百五首之四十四)
詩題：憶江南，三首之三
篇目：一百五首之四十四
朝代：唐
作者：白居易
卷別：卷八十二：近代曲辭四
詩題解：一曰《望江南》。《樂府雜錄》曰：「《望江南》本名《謝秋娘》，李德裕鎮浙西，為妾謝秋娘所製。後改為《望江南》。」
詩文：江南憶，其次憶吳宮。吳酒一杯春竹葉，吳娃雙舞醉芙蓉，早晚復相逢。
---
白居易·憶江南，三首之二 (一百五首之四十三)
詩題：憶江南，三首之二
篇目：一百五首之四十三
朝代：唐
作者：白居易
卷別：卷八十二：近代曲辭四
詩題解：一曰《望江南》。《樂府雜錄》曰：「《望江南》本名《謝秋娘》，李德裕鎮浙西，為妾謝秋娘所製。後改為《望江南》。」
詩文：江南憶，最憶是杭州。山寺月中尋桂子，郡亭枕上看潮頭，何日更重遊。
---
白居易·捕蝗 (新樂府中，十五首之二)
詩題：捕蝗
篇目：新樂府中，十五首之二
朝代：唐
作者：白居易
卷別：卷九十八：新樂府辭九
詩文：捕蝗捕蝗誰家子，天熱日長飢欲死。興元兵久傷陰陽，和氣蠱蠹化為蝗。始自兩河及三輔，荐食如蠶飛似雨。雨飛蠶食千里間，不見青苗空赤土。河南長吏言憂農，課人晝夜捕蝗蟲。是時粟斗錢三百，蝗蟲之價與粟同。捕蝗捕蝗竟何利，徒使飢人重勞費。一蟲雖死百蟲來，豈將人力競天災，我聞古之良吏有善政，以政驅蝗蝗出境。又聞貞觀之初道欲昌，文皇仰天吞一蝗。一人有慶兆民賴，是歲雖蝗不為害。
---
白居易·採蓮曲 (江南弄中，三十四首之二十七)
詩題：採蓮曲
篇目：江南弄中，三十四首之二十七
朝代：唐
作者：白居易
卷別：卷五十：清商曲辭七
詩文：菱葉縈波荷颭風，荷花深處小船通。逢郎欲語低頭笑，碧玉搔頭落水中。
---
白居易·新豐折臂翁 (新樂府上，十首之九)
詩題：新豐折臂翁
篇目：新樂府上，十首之九
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：新豐老翁八十八，頭鬢眉鬚皆似雪。玄孫扶向店前行，左臂憑肩右臂折。問翁臂折來幾年，兼問致折何因緣。翁云貫屬新豐縣，生逢聖代無征戰。慣聽梨園歌管聲，不識旗槍與弓箭。無何天寶大徵兵，戶有三丁點一丁。點得驅將何處去，五月萬里雲南行。聞道雲南有瀘水，椒花落時瘴煙起。大軍徒涉水如湯，未過十人二三死。村南村北哭聲哀，兒別爺孃夫別妻。皆云前後征蠻者，千萬人行無一回。是時翁年二十四，兵部牒中有名字。夜深不敢使人知，偷將大石鎚折臂。張弓簸旗俱不堪，從茲始免征雲南。骨碎筋傷非不苦，且圖揀退歸鄉土。臂折來來六十年，一肢雖廢一身全。至今風雨陰寒夜，直到天明痛不眠。痛不眠，終不悔，且喜老身今獨在。不然當時瀘水頭，身死魂飛骨不收。應作雲南望鄉鬼，萬人塚上哭呦呦。老人言，君聽取。君不聞開元宰相宋開府，不賞邊功防黷武。又不聞天寶宰相楊國忠，欲求恩幸立邊功。邊功未立生人怨，請問新豐折臂翁。
---
白居易·昆明春水滿 (新樂府中，十五首之三)
詩題：昆明春水滿
篇目：新樂府中，十五首之三
朝代：唐
作者：白居易
卷別：卷九十八：新樂府辭九
詩序：《漢書·武帝紀》曰：「元狩三年秋，發謫吏穿昆明池。」《西南夷傳》：曰：「越巂昆明國有滇池，方三百里。漢使求身毒國而為昆明所閉，欲伐之，故作昆明池象之，以習水戰，在長安西南，周回四十里。」《食貨志》曰：「時越欲與漢用船戰，遂大修昆明池。」白居易傳曰：「貞元中始漲之。」
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
白居易·昭君怨 (八首之四)
詩題：昭君怨
篇目：八首之四
朝代：唐
作者：白居易
卷別：卷五十九：琴曲歌詞三
詩題解：《樂府解題》曰：「王嬙，字昭君。《琴操》載：昭君，齊國王穰女。端正閒麗，未嘗窺門戶。穰以其有異於人，求之者皆不與。年十七，獻之元帝。元帝以地遠不之幸，以備後宮。積五六年，帝每遊後宮，常怨不出。後單于遣使朝貢，帝宴之，盡召後宮。昭君盛飾而至，帝問欲以一女賜單于，能者往。昭君乃越席請行。時單于使在旁，驚恨不及。昭君至匈奴，單于大悅，以為漢與我厚，縱酒作樂。遣使報漢，白璧一隻，騵馬十匹，胡地珍寶之物。昭君恨帝始不見遇，乃作怨思之歌。單于死，子世達立，昭君謂之曰：『為胡者妻母，為秦者更娶。』世達曰：『欲作胡禮。』昭君乃吞藥而死。」按《漢書·匈奴傳》曰：「竟寧中，呼韓邪來朝，漢歸王昭君，號寧胡閼氏。呼韓邪死，子雕陶莫皋立，為復株累若鞮單于，復妻昭君。」不言飲藥而死。
詩文：明妃風貌最娉婷，合在椒房應四星。只得當年備宮掖，何曾專夜奉幃屏。見疏從道迷圖畫，知屈那教配虜庭。自是君恩薄如紙，不須一向恨丹青。
---
白居易·時世妝 (新樂府下，二十五首之十)
詩題：時世妝
篇目：新樂府下，二十五首之十
朝代：唐
作者：白居易
卷別：卷九十九：新樂府辭十
詩文：時世妝，時世妝，出自城中傳四方。時世流行無遠近，腮不施朱面無粉。烏膏注唇唇似泥【烏膏膏唇唇似泥】，雙眉晝作八字低。妍蚩黑白失本態，妝成盡似含悲啼。圓鬟垂鬢椎髻樣，斜紅不暈赭面狀。昔聞被髮伊川中，幸有見之知有戎。元和妝梳君記取，髻椎面赭非華風。
---
白居易·李夫人 (新樂府下，二十五首之十一)
詩題：李夫人
篇目：新樂府下，二十五首之十一
朝代：唐
作者：白居易
卷別：卷九十九：新樂府辭十
詩文：漢武帝，初哭李夫人【初喪李夫人】。夫人病時不肯別，死後留得生前恩。君恩不盡念未已，甘泉殿裏令寫真。丹青畫出竟何益，不言不笑愁殺人。又令方士合靈藥，玉釜煎煉金爐焚。九華帳中夜悄悄，反魂香降夫人魂。夫人之魂在何許？香煙引到焚香處。既來何苦不須臾，縹緲悠揚還滅去。去何速兮來何遲，是耶非耶兩不知。翠蛾彷彿平生貌，不似昭陽寢疾時。魂之不來君心苦，魂之來兮君亦悲。背燈隔帳不得語，安用暫來還見違。傷心不獨漢武帝，自古及今皆若斯。君不見穆王三日哭，重璧臺前傷盛姬。又不見泰陵一掬淚，馬嵬坡下念楊妃，縱令妍姿豔質化為土，此恨長在無銷期。生亦惑，死亦惑，尤物惑人忘不得。人非木石皆有情，不如不遇傾城色。
---
白居易·杏為梁 (新樂府下，二十五首之十四)
詩題：杏為梁
篇目：新樂府下，二十五首之十四
朝代：唐
作者：白居易
卷別：卷九十九：新樂府辭十
詩文：杏為梁，桂為柱，何人堂室李開府。碧砌紅軒色未乾，去年身歿今移主。高其牆，大其門，誰家第宅盧將軍。素泥朱板光未滅，今歲官收別賜人。開府之堂將軍宅，造未成時頭已白。逆旅重居逆旅中，心是主人身是客。更有愚夫念身後，心雖甚長計非久。窮著極麗越規模，付子傳孫令保守。莫教門外過客聞，撫掌迴頭笑殺君。君不見馬家宅，尚猶存，宅門題作奉宸園【宅門題作鳳城園】。君不見魏家宅，屬他人，詔贖賜還五代孫。儉存奢失今在目，安用高牆圍大屋。
---
白居易·杜陵叟 (新樂府下，二十五首之五)
詩題：杜陵叟
篇目：新樂府下，二十五首之五
朝代：唐
作者：白居易
卷別：卷九十九：新樂府辭十
詩文：杜陵叟，杜陵居，歲種薄田一頃餘。三月無雨旱風起，麥苗不秀多黃死。九月降霜秋早寒，禾穗未熟皆青幹。長吏明知不申破，急斂暴徵求考課。典桑賣地納官租，明年衣食將何如！剝我身上帛，奪我口中粟，虐人害物即豺狼，何必鉤爪鋸牙食人肉。不知何人奏皇帝，帝心惻隱知人弊。白麻紙上書德音，京畿盡放今年稅。昨日里胥方到門，手持勑牒牓鄉村。十家租稅九家畢，虛受吾君蠲免恩。
---
白居易·桂華曲 (七十四首之七十三)
詩題：桂華曲
篇目：七十四首之七十三
朝代：唐
作者：白居易
卷別：卷八十：近代曲辭二
詩題解：《桂華曲》，白居易蘇州所作。蘇之東城，古吳都城也，今為樵牧場。有桂一株，生于城下，惜其不得地而作曲。音韻怨切，聽輒動人。故其詩云：「桂華詞苦意丁寧，唱到嫦娥醉便醒。此是世間腸斷曲，莫教不得意人聽。」又《聽都子歌》云：「都子新歌有性靈，一聲格轉已堪聽。更聽唱到嫦娥字，猶有樊家舊典刑。」
詩文：可憐天上桂華孤，試問姮娥更要無。月宮幸有閒田地，何不中央種兩株。
---
白居易·楊柳枝，二首之一 (一百一首之二十三)
詩題：楊柳枝，二首之一
篇目：一百一首之二十三
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：一樹春風萬萬枝，嫩於金色軟於絲。永豐西角荒園裏，盡日無人屬阿誰！
---
白居易·楊柳枝，二首之二 (一百一首之二十四)
詩題：楊柳枝，二首之二
篇目：一百一首之二十四
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：一樹衰殘委泥土，雙枝榮耀植天庭。定知玄象今春後，柳宿光中添兩星。
---
白居易·楊柳枝，八首之一 (一百一首之二十五)
詩題：楊柳枝，八首之一
篇目：一百一首之二十五
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：《六么》《水調》家家唱，《白雪》《梅花》處處吹。古歌舊曲君休聽，聽取新翻《楊柳枝》。
---
白居易·楊柳枝，八首之七 (一百一首之三十一)
詩題：楊柳枝，八首之七
篇目：一百一首之三十一
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：葉含濃露如啼眼，枝嫋輕風似舞腰。小樹不禁攀折苦，乞君留取兩三條。
---
白居易·楊柳枝，八首之三 (一百一首之二十七)
詩題：楊柳枝，八首之三
篇目：一百一首之二十七
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：依依嫋嫋復青青，勾引清風無限情。白雪花繁空撲地，綠絲條弱不勝鶯。
---
白居易·楊柳枝，八首之二 (一百一首之二十六)
詩題：楊柳枝，八首之二
篇目：一百一首之二十六
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：陶令門前四五樹，亞夫營裏百千條。何似東都正二月，黃金枝映洛陽橋。
---
白居易·楊柳枝，八首之五 (一百一首之二十九)
詩題：楊柳枝，八首之五
篇目：一百一首之二十九
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：蘇州楊柳任君誇，更有錢塘勝館娃。若解多情尋小小，綠楊深處是蘇家。
---
白居易·楊柳枝，八首之八 (一百一首之三十二)
詩題：楊柳枝，八首之八
篇目：一百一首之三十二
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：人言柳葉似愁眉，更有愁腸似柳絲。柳絲挽斷腸牽斷，彼此應無續得期。
---
白居易·楊柳枝，八首之六 (一百一首之三十)
詩題：楊柳枝，八首之六
篇目：一百一首之三十
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：蘇家小女舊知名，楊柳風前別有情。剝條盤作銀環樣，卷葉吹為玉笛聲。
---
白居易·楊柳枝，八首之四 (一百一首之二十八)
詩題：楊柳枝，八首之四
篇目：一百一首之二十八
朝代：唐
作者：白居易
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：紅板江橋青酒旗，館娃宮暖日斜時。可憐雨歇東風定，萬樹千條各自垂。
---
白居易·樂世 (七十四首之四十九)
詩題：樂世
篇目：七十四首之四十九
朝代：唐
作者：白居易
卷別：卷八十：近代曲辭二
詩題解：一曰《綠腰》。《琵琶錄》曰：「《綠腰》，即錄要也。貞元中，樂工進曲，德宗令錄出要者，因以為名，後語訛為綠腰。」《新唐書》曰：「《涼州》《胡渭》《錄要》，雜曲是也。」《樂府雜錄》曰：「《綠腰》，軟舞曲也。康崑崙嘗於琵琶彈一曲，即新翻羽調《綠腰》也。」《樂苑》曰：「《樂世》，羽調曲，又有急樂也。」
詩文：管急絲繁拍漸稠，綠腰宛轉曲終頭。誠知《樂世》聲聲樂，老病人聽未免愁。
---
白居易·母別子 (新樂府下，二十五首之八)
詩題：母別子
篇目：新樂府下，二十五首之八
朝代：唐
作者：白居易
卷別：卷九十九：新樂府辭十
詩文：母別子，子別母，白日無光哭聲苦。關西驃騎大將軍，去年破虜新策勳。勑賜金錢二百萬，洛陽迎得如花人。新人迎來舊人棄，掌上蓮花眼中刺。寵新棄舊未足悲，悲在君家留兩兒。一始扶床一初坐，坐啼行哭牽人衣。以汝夫婦新嬿婉，使我母子生別離。不如林中烏與鵲，母不失雛雄伴雌。應似後園桃李樹，花落隨風子在枝。新人新人聽我語，洛陽無限紅樓女，但願將軍重立功，更有新人勝於汝。
---
白居易·法曲 (新樂府上，十首之二)
詩題：法曲
篇目：新樂府上，十首之二
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：法曲法曲歌大定，積德重熙有餘慶，永徽之人舞而詠。法曲法曲舞《霓裳》，政和世理音洋洋，開元之人樂且康。法曲法曲歌堂堂，堂堂之慶垂無疆，中宗、肅宗復鴻業，唐祚中興萬萬葉。法曲法曲合夷歌，夷聲邪亂華聲和，以亂干和天寶末，明年胡塵犯宮闕。乃知法曲本華風，苟能審音與政通。一從胡曲相參錯，不辨興衰與哀樂。願求牙、曠正華音，不令夷夏相交侵。
---
白居易·浩歌行 (三十三首之二)
詩題：浩歌行
篇目：三十三首之二
朝代：唐
作者：白居易
卷別：卷六十八：雜曲歌辭八
詩文：天長地久無終畢，昨夜今朝又明日。鬢髮蒼浪牙齒疏，不覺身年四十七。前去五十有幾年，把鏡照面心茫然。既無長繩繫白日，又無大藥駐朱顏。朱顏日漸不如故，青史功名在何處。欲留年少待富貴，富貴不來年少去。去復去兮如長河，東流赴海無迴波。賢愚貴賤同歸盡，北邙塚墓高嵯峨。古來如此非獨我【古今如此非獨我】，未死有酒且酣歌。顏回短命伯夷餓，我今所得亦已多。功名富貴須待命，命若不來知奈何【命若不來爭奈何】。
---
白居易·浪淘沙，六首之一 (一百五首之十)
詩題：浪淘沙，六首之一
篇目：一百五首之十
朝代：唐
作者：白居易
卷別：卷八十二：近代曲辭四
詩文：一泊沙來一泊去，一重浪滅一重生。相攪相淘無歇日，會交山海一時平。
---
白居易·浪淘沙，六首之三 (一百五首之十二)
詩題：浪淘沙，六首之三
篇目：一百五首之十二
朝代：唐
作者：白居易
卷別：卷八十二：近代曲辭四
詩文：青草湖中萬里程，黃梅雨裏一人行。愁見灘頭夜泊處，風翻暗浪打船聲。
---
白居易·浪淘沙，六首之二 (一百五首之十一)
詩題：浪淘沙，六首之二
篇目：一百五首之十一
朝代：唐
作者：白居易
卷別：卷八十二：近代曲辭四
詩文：白浪茫茫與海連，平沙浩浩四無邊。暮去朝來淘不住，遂令東海變桑田。
---
白居易·浪淘沙，六首之五 (一百五首之十四)
詩題：浪淘沙，六首之五
篇目：一百五首之十四
朝代：唐
作者：白居易
卷別：卷八十二：近代曲辭四
詩文：海底飛塵終有日，山頭化石豈無時。誰道小郎拋小婦，船頭一去沒迴期。
---
白居易·浪淘沙，六首之六 (一百五首之十五)
詩題：浪淘沙，六首之六
篇目：一百五首之十五
朝代：唐
作者：白居易
卷別：卷八十二：近代曲辭四
詩文：隨波逐浪到天涯，遷客生還有幾家。卻到帝鄉重富貴，請君莫忘浪淘沙。
---
白居易·浪淘沙，六首之四 (一百五首之十三)
詩題：浪淘沙，六首之四
篇目：一百五首之十三
朝代：唐
作者：白居易
卷別：卷八十二：近代曲辭四
詩文：借問江潮與海水，何似君情與妾心。相恨不如潮有信，相思始覺海非深。
---
白居易·海漫漫 (新樂府上，十首之四)
詩題：海漫漫
篇目：新樂府上，十首之四
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：海漫漫，其下無底旁無邊，雲濤煙浪最深處，人傳中有三神山。山上多生不死藥，服之羽化為天仙。秦皇、漢武信此語，方士年年採藥去。蓬萊今古但聞名，煙水茫茫無覓處。海漫漫，風浩浩，眼穿不見蓬萊島。不見蓬萊不敢歸，童男丱女舟中老。徐福、文成多誑誕，上元、太一虛祈禱。君看驪山頂上茂陵頭，畢竟悲風吹蔓草。何況玄元聖祖五千言，不言藥，不言仙，不言白日昇青天。
---
白居易·潛別離 (四十四首之二十三)
詩題：潛別離
篇目：四十四首之二十三
朝代：唐
作者：白居易
卷別：卷七十二：雜曲歌辭十二
詩文：不得哭，潛別離。不得語，暗相思。兩心之外無人知。深籠夜鎖獨棲鳥，利劍舂斷連理枝。河水雖濁有清日，烏頭雖黑有白時。唯有潛離與暗別，彼此甘心無後期。
---
白居易·澗底松 (新樂府下，二十五首之二)
詩題：澗底松
篇目：新樂府下，二十五首之二
朝代：唐
作者：白居易
卷別：卷九十九：新樂府辭十
詩序：左太沖詩曰：「鬱鬱澗底松，離離山上苗。以彼徑寸莖，蔭此百尺條。世胄躡高位，英俊沈下僚。地勢使之然，由來非一朝。金、張藉舊業，七葉珥漢貂。馮公豈不偉，白首不見招。」《澗底松》蓋取諸此。
詩文：有松百尺大十圍，生在澗底寒且卑。澗深山險人路絕，老死不逢工度之。天子明堂欠梁木【天子明堂欠梁棟】，此求彼有兩不知。誰諭蒼蒼造物意，但與之材不與地。金、張世祿原憲貧，牛衣寒賤貂蟬貴。貂蟬與牛衣，高下雖有殊，高者未必賢，下者未必愚。君不見沉沉海底生珊瑚，歷歷天上種白榆。
---
白居易·烏夜啼 (西曲歌上，二十六首之二十四)
詩題：烏夜啼
篇目：西曲歌上，二十六首之二十四
朝代：唐
作者：白居易
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：城上歸時晚，庭前宿處危。月明無葉樹，霜滑有風枝。啼澀飢喉咽，飛低凍翅垂。畫堂鸚鵡鳥，冷暖不相知。
---
白居易·牡丹芳 (新樂府下，二十五首之三)
詩題：牡丹芳
篇目：新樂府下，二十五首之三
朝代：唐
作者：白居易
卷別：卷九十九：新樂府辭十
詩文：鳴橈軋軋溪溶溶，廢綠平煙吳苑東。水清蓮媚兩相向，鏡裏見愁愁更紅。白馬金鞭大堤上，西江日夕多風浪。荷心有露似驪珠，不是真圓亦搖蕩。
---
白居易·王昭君，二首之一 (吟嘆曲，五十九首之二十七)
詩題：王昭君，二首之一
篇目：吟嘆曲，五十九首之二十七
朝代：唐
作者：白居易
卷別：卷二十九：相和歌辭四
詩文：滿面胡沙滿鬢風，眉銷殘黛臉銷紅。秋苦辛懃憔悴盡，如今卻似畫圖中。
---
白居易·王昭君，二首之二 (吟嘆曲，五十九首之二十八)
詩題：王昭君，二首之二
篇目：吟嘆曲，五十九首之二十八
朝代：唐
作者：白居易
卷別：卷二十九：相和歌辭四
詩文：漢使卻迴憑寄語，黃金何日贖蛾眉。君王若問妾顏色，莫道不如宮裏時。
---
白居易·生離別 (四十四首之十三)
詩題：生離別
篇目：四十四首之十三
朝代：唐
作者：白居易
卷別：卷七十二：雜曲歌辭十二
詩文：食蘗不易食梅難，蘗能苦兮梅能酸。未如生別之為難，苦在心兮酸在肝。晨雞載鳴殘月沒，征馬重嘶行人出【征馬連嘶行人出】。迴看骨肉哭一聲，梅酸蘗苦甘如蜜。黃河水白黃雲秋，行人河邊相對愁。天寒野曠何處宿，棠梨葉戰風颼颼。生離別，生離別，憂從中來無斷絕。憂積心勞血氣衰【憂極心勞血氣衰】，未年三十生白髮。
---
白居易·百煉鏡 (新樂府中，十五首之十二)
詩題：百煉鏡
篇目：新樂府中，十五首之十二
朝代：唐
作者：白居易
卷別：卷九十八：新樂府辭九
詩文：百煉鏡，鎔範非常規，日辰處所靈且祇，江心波上舟中鑄，五月五日日午時。瓊粉金膏磨瑩已，化為一片秋潭水。鏡成將獻蓬萊宮，揚州長史手自封。人間臣妾不合照，背有九五飛天龍。人人呼為天子鏡，我有一言聞太宗。太宗常以人為鏡，鑒古鑒今不鑒容。四海安危居掌內，百王治亂懸心中。乃知天子別有鏡，不是揚州百煉銅。
---
白居易·短歌行，二首之一 (平調曲一，三十七首之三十四)
詩題：短歌行，二首之一
篇目：平調曲一，三十七首之三十四
朝代：唐
作者：白居易
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：曈曈太陽如火色，上行千里下一刻。出為白晝入為夜，圓轉如珠住不得。住不得，可奈何！為君舉酒歌短歌。歌聲苦，詞亦苦，四座少年君聽取。今夕未竟明夕催，秋風纔住春風回。人無根蒂時不駐，朱顏白日相隳頹。勸君且強笑一面，勸君復強飲一杯。人生不得長歡樂，年少須臾老到來。
---
白居易·短歌行，二首之二 (平調曲一，三十七首之三十五)
詩題：短歌行，二首之二
篇目：平調曲一，三十七首之三十五
朝代：唐
作者：白居易
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：世人求富貴，多為身嗜欲。盛衰不自由，得失常相逐。問君少年日，苦學將干祿。負笈塵中遊，抱書雪前讀。布衾不周體，藜茄纔充腹。三十登宦途，五十被朝服。奴溫已挾纊，馬肥初食粟。未敢議歡遊，尚為名撿束。耳目聾暗後，堂上調絲竹。牙齒缺落時，盤中堆酒肉。彼來此已去，外餘中不足。少壯與榮華，相避如寒燠。青雲去地遠，白日經天速。從古無奈何，短歌聽一曲。
---
白居易·秦吉了 (新樂府下，二十五首之二十三)
詩題：秦吉了
篇目：新樂府下，二十五首之二十三
朝代：唐
作者：白居易
卷別：卷九十九：新樂府辭十
詩序：《唐書·樂志》曰：「嶺南有鳥，似鸜鵒而稍大，乍視之不相分辨，籠養久則能言無不通，南人謂之吉了。開元初，廣州獻之，聲音雄重，委曲識人情，惠於鸚鵡遠矣。《漢書·武帝本紀》書南越獻馴象、能言鳥，即吉了也。」
詩文：秦吉了，出南中，彩毛青黑花頸紅。耳聰心惠舌端巧，鳥語人言無不通。昨日長爪鳶，今朝大觜烏，鳶捎孔燕一窠覆，烏啄母雞雙眼枯。雞號墮地燕驚去，然後拾卵攫其雛。豈無雕與鶚，嗉中肉飽不肯搏，亦有鸞鶴群，閒立颺高如不聞。秦吉了，人云爾是能言鳥，豈不見雞燕之冤苦。吾聞鳳凰百鳥主，爾竟不為鳳凰之前致一言，安用噪噪閒言語。
---
白居易·立部伎 (新樂府上，十首之五)
詩題：立部伎
篇目：新樂府上，十首之五
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：立部伎，鼓笛喧。舞雙劍，跳九丸【跳七丸】。嫋巨索，掉長竿。太常部伎有等級，堂上者坐堂下立。堂上坐部笙歌清，堂下立部鼓笛鳴。笙歌一聲眾側耳，鼓笛萬曲無人聽。立部賤，坐部貴。坐部退為立部伎，擊鼓吹笙和雜戲。立部又退何所任，始就樂懸操雅音。雅音替壞一至此，長令爾輩調宮徵。圓丘后土郊祀時，言將此樂感神祇。欲望鳳來百獸舞，何異北轅將適楚。工師愚賤安足云，太常三卿爾何人。
---
白居易·竹枝，四首之一 (一百一首之十三)
詩題：竹枝，四首之一
篇目：一百一首之十三
朝代：唐
作者：白居易
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：瞿塘峽口冷煙低，白帝城頭月向西。唱到竹枝聲咽處，寒猿晴鳥一時啼。
---
白居易·竹枝，四首之三 (一百一首之十五)
詩題：竹枝，四首之三
篇目：一百一首之十五
朝代：唐
作者：白居易
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：巴東船舫上巴西，波面風生雨腳齊。水蓼冷花紅蔟蔟，江蘺濕葉碧萋萋。
---
白居易·竹枝，四首之二 (一百一首之十四)
詩題：竹枝，四首之二
篇目：一百一首之十四
朝代：唐
作者：白居易
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：竹枝苦怨怨何人，夜靜山空歇又聞。蠻兒巴女齊聲唱，愁殺江樓病使君。
---
白居易·竹枝，四首之四 (一百一首之十六)
詩題：竹枝，四首之四
篇目：一百一首之十六
朝代：唐
作者：白居易
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：江畔誰人唱竹枝，前聲斷咽後聲遲。怪來調苦緣詞苦，多是通州司馬詩。
---
白居易·紫毫筆 (新樂府下，二十五首之十七)
詩題：紫毫筆
篇目：新樂府下，二十五首之十七
朝代：唐
作者：白居易
卷別：卷九十九：新樂府辭十
詩文：紫毫筆，尖如錐兮利如刀。江南石上有老兔，喫竹飲泉生紫毫。宣城之人采為筆，千萬毛中揀一毫。毫雖輕，功甚重，管勒工名充歲貢，君兮臣兮勿輕用。勿輕用，將何如？願賜東西府御史，願頒左右臺起居。搦管趨入黃金闕，抽毫立在白玉除。臣有姦邪正衙奏，君有動言直筆書。起居郎，侍御史，爾知紫毫不易致。每歲宣城進筆時，紫毫之價如金貴。慎勿空將彈失儀，慎勿空將錄制詞。
---
白居易·縛戎人 (新樂府中，十五首之十)
詩題：縛戎人
篇目：新樂府中，十五首之十
朝代：唐
作者：白居易
卷別：卷九十八：新樂府辭九
詩文：縛戎人，縛戎人，耳穿面破驅入秦。天子矜憐不忍殺，詔徙東南吳與越。黃衣小使錄姓名，領出長安乘遞行。身被金瘡面多瘠，扶病徒行日一驛。朝餐飢渴費杯盤，夜臥腥臊污床席。忽逢江水憶交河，垂手齊聲嗚咽歌。其中一虜語諸虜：「爾苦非名我苦多。」同伴行人因借問，欲說喉中氣憤憤。自云鄉貫本涼原【自云鄉管本涼原】，大曆年中沒落蕃。一落蕃中四十載，遣著皮裘繫毛帶。唯許正朝服漢儀，斂衣整巾潛淚垂。誓心密定歸鄉計，不使蕃中妻子知。暗思幸有殘筋力，更恐年衰歸不得。蕃候嚴兵鳥不飛，脫身冒死奔逃歸。晝伏宵行經大漠，雲陰月黑風沙惡。警藏青塚寒草疏，偷渡黃河夜冰薄。忽聞漢軍鼙鼓聲，路傍走出再拜迎。游騎不聽能漢語，將軍遂縛作蕃生。配向江南卑濕地，豈無存除卹空防備。念此吞聲仰訴天，若為辛苦度殘年。涼原鄉井不得見，胡地妻兒虛棄捐。沒蕃被囚思漢土，歸漢被劫為蕃虜。早知如此悔歸來，兩地寧如一處苦。縛戎人，戎人之中我苦辛。自古此冤應未有，漢心漢語吐蕃身。
---
白居易·繚綾 (新樂府下，二十五首之六)
詩題：繚綾
篇目：新樂府下，二十五首之六
朝代：唐
作者：白居易
卷別：卷九十九：新樂府辭十
詩文：繚綾繚綾何所似？不似羅綃與紈綺，應似天台山上月明前，四十五尺瀑布泉。中有文章又奇絕，地鋪白煙花簇雪。織者何人衣者誰？越溪寒女漢宮姬。去年中使宣口勑，天上取樣人間織。織為雲外秋雁行，染作江南春水色。廣裁衫袖長製裙，金鬥熨波刀翦文。異彩奇文相隱映，轉側看花花不定。昭陽舞人恩正深，春衣一對直千金。汗沾粉污不再著，曳土拖泥無惜心【曳土踏泥無惜心】。繚綾織成費功績，莫比尋常繒與帛。絲細繰多女手疼，札札千聲不盈尺。昭陽殿裏歌舞人，若見織時應也惜。
---
白居易·胡旋女 (新樂府上，十首之八)
詩題：胡旋女
篇目：新樂府上，十首之八
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：胡旋女，胡旋女，心應弦，手應鼓。弦鼓一聲兩袖舉，迴雪飄颻轉蓬舞。左旋右轉不知疲，千匝萬周無已時。人間物類無可比，奔車輪緩旋風遲。曲終再拜謝天子，天子為之微啟齒。胡旋女，出康居，徒勞東來萬里餘。中原自有胡旋者，鬥妙爭能爾不如。天寶季年時欲變，臣妾人人學圓轉。中有太真外祿山，二人最道能胡旋。梨花園中冊作妃，金雞障下養為兒。祿山胡旋迷君眼，兵過黃河疑未反。貴妃胡旋惑君心，死棄馬嵬令更深。從茲地軸天維轉，五十年來制不禁。胡旋女，莫空舞，數唱此歌悟明主。
---
白居易·草茫茫 (新樂府下，二十五首之十九)
詩題：草茫茫
篇目：新樂府下，二十五首之十九
朝代：唐
作者：白居易
卷別：卷九十九：新樂府辭十
詩文：草茫茫，土蒼蒼。蒼蒼茫茫在何處？驪山腳下奏皇墓。墓中下錮三重泉，當時自以為深固。下流水銀象江海，上綴珠光作烏兔。別為天地於其間，擬將富貴隨身去。一朝盜掘墳陵破，龍槨神堂三月火。可憐寶玉歸人間，暫借泉中買身禍。奢者狼藉儉者安，一凶一吉在眼前。憑君回首向南望，漢文葬在霸陵原。
---
白居易·華原磬 (新樂府上，十首之六)
詩題：華原磬
篇目：新樂府上，十首之六
朝代：唐
作者：白居易
卷別：卷九十七：新樂府辭八
詩題解：新樂府五十篇，白居易元和四年作也。其序曰：「《七德舞》以陳王業，《法曲》以正華聲，《二王后》以明祖宗之意，《海漫漫》以戒求仙，《立部伎》以刺雅樂之替，《華原磬》以刺樂工之非其人，《上陽白髮人》以愍怨曠，《胡旋女》以戒近習，《新豐折臂翁》以戒邊功，《太行路》以諷君臣之不終，《司天臺》以引古而儆今，《捕蝗》以刺長吏，《昆明春水滿》以思王澤之廣被，《城鹽州》以誚邊將，《道州民》以美臣之遇主，《馴犀》以感為政之難終，《五弦彈》以惡鄭聲之奪雅，《蠻子朝》以刺將驕而相備位，《驃國樂》以言王化之先後，《縛戎人》以達窮民之情，《驪宮高》以惜人之財力，《百煉鏡》以為皇王之鑒，《青石》以激忠烈，《兩朱閣》以刺佛寺之寖多，《西涼伎》以刺封疆之臣，《八駿圖》以懲遊佚，《澗底松》以念寒雋，《牡丹芳》以憂農，《紅綿毯》以憂蠶桑之費，《杜陵叟》以傷農夫之困，《繚綾》以念女工之勞，《賣炭翁》以苦宮市，《母別子》以刺新間舊，《陰山道》以疾貪虜，《時世妝》以儆風俗，《李夫人》以鑒嬖惑，《陵園妾》以憐幽閉，《鹽商婦》以惡幸人，《杏為梁》以刺居處之奢，《井底引銀瓶》以止淫奔，《官牛》以諷執政，《紫豪筆》以譏失職，《隋堤柳》以憫亡國，《草茫茫》以懲厚葬，《古塚狐》以戒豔色，《黑潭龍》以疾貪吏，《天可度》以惡詐人，《秦吉了》以哀冤民，《鴉九劍》以思決壅，《採詩官》以鑒前王亂亡之由。」大抵皆以諷諭為體，欲以播於樂章歌曲焉。
詩文：華原磬，華原磬，古人不聽今人聽。泗濱石，泗濱石，今人不擊古人擊。今人古人何不同，用之捨之由樂工。樂工雖在耳如壁，不分清濁即為聾。梨園弟子調律呂，知有新聲不知古。古稱浮磬出泗濱，立辯致死聲感人。宮懸一聽華原石，君心遂忘封疆臣。果然胡寇從燕起，武臣少肯封疆死。始知樂與時政通，豈聽鏗鏘而已矣。磬襄入海去不歸，長安市人為樂師。華原磬與泗濱石，清濁兩聲誰得知。
---
白居易·蠻子朝 (新樂府中，十五首之八)
詩題：蠻子朝
篇目：新樂府中，十五首之八
朝代：唐
作者：白居易
卷別：卷九十八：新樂府辭九
詩文：蠻子朝，泛皮船兮渡繩橋，來自嶲州道路遙。入界先經蜀川過，蜀將收功先表賀。臣聞雲南六詔蠻，東連牂牁西連蕃。六詔星居初瑣碎，合為一詔漸強大。開元皇帝雖聖神，唯蠻倔強不來賓。鮮于仲通六萬卒，征蠻一陣全軍沒。至今西洱河岸邊，箭孔刀痕滿枯骨。誰知今慕華風，不勞一人蠻自通。誠由陛下休明德，亦賴微臣誘諭功。德宗看表知如此【德宗省表知如此】，笑令中使迎蠻子。蠻子導從者誰何，摩挲俗羽雙隈伽。清平官持赤藤杖，大將軍繫金呿嗟。異牟尋男尋閣勸，特勑召對延英殿。上心貴在懷遠蠻，引臨玉座近天顏。冕旒不垂親勞俫倈，賜衣賜食移時對。移時對，不可得，大臣相看有羨色。可憐宰相拖紫佩金章，朝日唯聞對一刻。
---
白居易·西涼伎 (新樂府中，十五首之十五)
詩題：西涼伎
篇目：新樂府中，十五首之十五
朝代：唐
作者：白居易
卷別：卷九十八：新樂府辭九
詩文：西涼伎，西涼伎，假面胡人假師子。刻本為頭絲作尾，金鍍眼睛銀帖齒，奮迅毛衣擺雙耳，如從流沙來萬里。紫髯深目兩胡兒，鼓舞跳梁前致辭。應似涼州未陷日，安西都護進來時。須臾云得新消息，安西路絕歸不得。泣向師子涕雙垂，涼州陷沒知不知。師子迴頭向西望，哀吼一聲觀者悲。貞元邊將愛此曲，醉坐笑看看不足。享賓犒士宴三軍，師子胡兒長在目。有一征夫年七十，見弄涼州低面泣。泣罷斂手白將軍，主憂臣辱昔所聞。自從天寶兵戈起，犬戎日夜吞西鄙。涼州陷來四十年，河、隴侵將七千里。平時安西萬里疆，今日邊防在鳳翔。緣邊空屯十萬卒，飽食溫衣閒過日。遺民腸斷在涼州，將卒相看無意收。天子每思常痛惜，將軍欲說合慚羞。奈何仍看西涼伎，取笑資歡無所愧。縱無智力未能收，忍取西涼弄為戲。
---
白居易·賣炭翁 (新樂府下，二十五首之七)
詩題：賣炭翁
篇目：新樂府下，二十五首之七
朝代：唐
作者：白居易
卷別：卷九十九：新樂府辭十
詩文：賣炭翁，伐薪燒炭南山中。滿面塵灰煙火色，兩鬢蒼蒼十指黑。賣炭得錢何所營？身上衣裳口中食。可憐身上衣正單，心憂炭賤願天寒。夜來城外一尺雪，曉駕炭車輾冰轍。牛困人飢日已高，市南門外泥中歇。翩翩兩騎來是誰？黃衣使者白衫兒。手把文書口稱勑，回車叱牛牽向北。一車炭，千餘斤，宮使驅將惜不得。半疋紅紗一丈綾，繫向牛頭充炭直。
---
白居易·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：白居易
卷別：卷九十八：新樂府辭九
詩序：《通典》曰：「鹽州，春秋時戎狄之地，秦、漢屬北地郡，後魏置大興郡，西魏改為五原，後為鹽州，以北近鹽池，因以為名。唐為鹽州，或為五原郡。」白居易傳曰：「貞元八年，特詔城之。」
詩文：城鹽州，城鹽州，城在五原原上頭。蕃東節度缽闡布，忽見新城當要路。金鳥飛傳贊普聞，建牙傳箭集群臣。君臣赬面有憂色，皆言勿謂唐無人。自築鹽州十餘載，左袵氈裘不犯塞。晝牧牛羊夜捉生，長去新城百里外。諸邊急警勞戍人，唯此一道無煙塵。靈夏潛安誰復辨，秦原暗通何處見。鄜州驛路好馬來，長安藥肆黃耆賤。城鹽州，鹽州未城天子憂。德宗按圖自定計，非關將略與廟謀。吾聞高宗、中宗世，北虜倡狂最難制。韓公創築受降城，三城鼎峙屯漢兵。東西亙絕數千里，耳冷不聞胡馬聲。如今邊將非無策，心笑韓公築城壁。相看養寇為身謀，各握強兵固恩澤。願分今日邊將恩，褒贈韓公封子孫。誰能將此鹽州曲，翻作歌詞聞至尊。
---
白居易·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：白居易
卷別：卷九十九：新樂府辭十
詩序：白居易傳曰：「貞元中，宣州進開樣紅線毯。」
詩文：紅線毯，擇繭繰絲清水煮，揀絲練線紅藍染。染為紅線紅於藍，織作披香殿上毯。披香殿廣十丈餘，紅線織成可殿鋪。綵絲茸茸香拂拂，線軟花虛不勝物。美人踏上歌舞來，羅襪繡鞋隨步沒。太原毯澀毳縷硬，蜀都褥薄錦花冷。不如此毯溫且柔，年年十月來宣州。宣城太守加樣織，自謂為臣能竭力。百夫同擔進宮中，線厚絲多卷不得。宣城太守知不知，一丈毯，千兩絲，地不知寒人要暖，少奪人衣作地衣。
---
白居易·道州民 (新樂府中，十五首之五)
詩題：道州民
篇目：新樂府中，十五首之五
朝代：唐
作者：白居易
卷別：卷九十八：新樂府辭九
詩文：道州民，多侏儒，長者不過三尺餘。市作矮奴年進送，號為道州任土貢。任土貢，寧若斯，不聞使人生別離，老翁哭孫母哭兒。一自陽城來守郡，不進矮奴頻詔問。城云臣按六典書，任土貢有不貢無。道州水土所生者，只有矮民無矮奴。吾君感悟璽書下，歲貢矮奴宜悉罷。道州民，老者幼者何欣欣。父兄子弟始相保，從此得作良人身。道州民，民到於今受其賜，欲說使君先下淚。仍恐兒孫忘使君，生男多以陽為字。
---
白居易·采詩官 (新樂府下，二十五首之二十五)
詩題：采詩官
篇目：新樂府下，二十五首之二十五
朝代：唐
作者：白居易
卷別：卷九十九：新樂府辭十
詩序：《漢書·藝文志》曰：「哀樂之心感而歌詠之聲發，誦其言謂之詩，詠其聲謂之歌。故古有采詩之官，王者所以觀風俗、知得失、自考政也。」《食貨志》曰：「孟春之月，行人振木鐸徇于路以采詩，獻之大師，比其音律以獻於天子。」采詩，謂採取怨刺之詩也。
詩文：采詩官，采詩聽歌導人言。言者無罪聞者誡，下流上通上下泰。周滅秦興至隋氏，十代采詩官不置。郊廟登歌讚君美，樂府豔詞悅君意。若求興諭規刺言，萬句千章無一字。不是章句無規刺，漸及朝廷絕諷議。諍臣杜口為冗員，諫鼓高懸作虛器。一人員扆常端默，百辟入門兩自媚。夕郎所賀皆德音，春官每奏唯祥瑞。君之堂兮十里遠，君之門兮九重閟。君耳唯聞堂上言，君眼不見門前事。貪吏害民無所忌，奸臣蔽君無所畏。君不見厲王、胡亥之末年，群臣有利君無利。君兮君兮願聽此，欲開壅蔽遠人情，先向歌詩求諷刺。
---
白居易·長安道 (漢橫吹曲三，六十八首之六十五)
詩題：長安道
篇目：漢橫吹曲三，六十八首之六十五
朝代：唐
作者：白居易
卷別：卷二十三：橫吹曲辭三
詩文：花枝缺處青樓開，豔歌一曲酒一杯。美人勸我急行樂，自古朱顏不再來。君不見外州客，長安道，一回來，一回老。
---
白居易·長相思 (五十二首之四十九)
詩題：長相思
篇目：五十二首之四十九
朝代：唐
作者：白居易
卷別：卷六十九：雜曲歌辭九
詩文：九月西風興，月冷霜華凝【月冷露華凝】。思君秋夜長，一夜魂九升。二月東風來，草坼花心開。思君春日遲，一夜腸九迴。妾住洛橋北，君住洛橋南。十五即相識，今年二十三。有如女蘿草，生在松之側。蔓短枝苦高，縈迴上不得。人言人有願，願至天必成。願作遠方獸，步步比肩行。願作深山木，枝枝連理生。
---
白居易·陰山道 (新樂府下，二十五首之九)
詩題：陰山道
篇目：新樂府下，二十五首之九
朝代：唐
作者：白居易
卷別：卷九十九：新樂府辭十
詩文：陰山道，陰山道，紇邏敦肥水泉好。每至戎人送馬時，道傍千里無纖草。草盡泉枯馬病羸，飛龍但印骨與皮。五十匹縑易一匹，縑去馬來無了日。養無所用土非宜，每歲死傷十六七。縑絲不足女工苦，疏織短截充匹數。藕絲蛛網三丈餘，回鶻訴稱無用處。咸安公主號可敦，遠為可汗頻奏論。元和二年下新勑，內出金帛酬馬直。仍詔江淮馬價縑？從此不令疏短織。合羅將軍呼萬歲，捧授金銀與縑綵。誰知黠虜啟貪心，明年馬多來一倍。縑漸好，馬漸多，陰山虜，奈爾何。
---
白居易·陵園妾 (新樂府下，二十五首之十二)
詩題：陵園妾
篇目：新樂府下，二十五首之十二
朝代：唐
作者：白居易
卷別：卷九十九：新樂府辭十
詩文：陵園妾，顏色如花命如葉。命如葉薄將奈何，一奉寢宮年月多。年月多，春愁秋思知何限。青絲髮落叢鬢疏，紅玉膚銷繫裙慢。憶昔宮中被妒猜，因讒得罪配陵來。老母啼呼趁車別，中官監送鎖門回。山宮一閉無開日，未死此身不令出。松門到曉月徘徊，柏城盡日風蕭瑟。松門柏城幽閉深，聞蟬聽燕感光陰。眼看菊蕊重陽淚，手把梨花寒食心。把花掩淚無人見，綠蕪牆遶青苔院。四季徒支妝粉錢，一朝不識君王面。遙想六宮奉至尊，宣徽雪夜浴堂春。雨露之恩不及者，猶聞不啻三千人。三千人，我爾君恩何厚薄？願令輪轉直陵園，三歲一來均苦樂。
---
白居易·隋堤柳 (新樂府下，二十五首之十八)
詩題：隋堤柳
篇目：新樂府下，二十五首之十八
朝代：唐
作者：白居易
卷別：卷九十九：新樂府辭十
詩序：《通典》曰：「隋煬帝大業初，發河南諸郡男女百餘萬開通濟渠，自西苑引穀、洛水達于河，又引河通于淮海」《大業拾遺記》曰：「煬帝將幸江都，命雲屯將軍麻祜謀濬黃河入汴堤，使勝巨艦，所謂隋堤也。」
詩文：隋堤柳，歲久年深盡衰朽。風飄飄兮雨蕭蕭，三株兩株汴河口。老枝病葉愁殺人，曾經大業年中春。大業年中煬天子，種柳成行夾流水。西自黃河東至淮，綠陰一千三百里。大業末年春暮月，柳色如煙絮如雪。南幸江都恣佚遊，應此柳繫龍舟。紫髯郎將護錦纜，青娥御史直迷樓。海內財力此時竭，舟中歌笑何日休。上荒下困勢不久，宗社之危如綴旒。煬天子，自言福祚長無窮，豈知皇子封酅公。龍舟未過彭城閣，義旗已入長安宮。蕭牆禍生人事變。晏駕不得歸奏中。土墳數尺何處葬，吳公臺下多悲風。二百年來汴河路，沙草和煙朝復暮。後天何以鑒前王，請看隋堤亡國樹。
---
白居易·離別難 (七十四首之四十三)
詩題：離別難
篇目：七十四首之四十三
朝代：唐
作者：白居易
卷別：卷八十：近代曲辭二
詩題解：《樂府雜錄》曰：「《離別難》，武后朝有一士人陷冤獄，籍其家。妻配入掖庭，善吹觱篥，乃撰此曲以寄情焉。初名《大郎神》，蓋取良人第行也，既畏人知，遂三易其名曰《悲切子》，終號《怨回鶻》云。」
詩文：綠楊陌上送行人，馬去車回一望塵。不覺別時紅淚盡，歸來無淚可霑巾。
---
白居易·青石 (新樂府中，十五首之十三)
詩題：青石
篇目：新樂府中，十五首之十三
朝代：唐
作者：白居易
卷別：卷九十八：新樂府辭九
詩文：青石出自藍田山，兼車運載來長安。工人磨琢欲何用，石不能言我代言。不願作人家墓前神道碣，墳土未乾名已滅；不願作官家道旁德政碑，不鐫實錄鐫虛辭。願為顏氏、段氏碑，雕鏤太尉與太師。刻此兩片堅貞質，狀彼二人忠烈姿。義心若石屹不轉，死節名流確不移。如觀奮擊朱泚日，似見叱呵希烈時。各於其上題名諡，一置高山一沉水，陵谷雖遷碑獨存骨化為塵名不死。長使不忠不烈臣，觀碑改節慕為人。慕為人，勸事君。
---
白居易·馴犀 (新樂府中，十五首之六)
詩題：馴犀
篇目：新樂府中，十五首之六
朝代：唐
作者：白居易
卷別：卷九十八：新樂府辭九
詩文：馴犀馴犀通天犀，軀貌駭人角駭雞。海蠻聞有明天子，驅犀乘傳來萬里。一朝得謁大明宮，歡呼拜舞自論功。五年馴養始堪獻，六譯語言方得通。上嘉人獸俱來遠，蠻館四方犀入苑。秣以瑤芻鎖以金，故鄉迢遞君門深。海鳥不知鐘鼓樂，池魚空結江湖心。馴犀生處南方熱，秋無白露冬無雪。一入上林三四年，又逢今歲苦寒月。飲冰臥霰苦踡跼，角骨凍傷鱗甲縮。馴犀死，蠻兒啼，向闕再拜顏色低。奏乞生歸本國去，恐身凍死似馴犀。君不見建中初，馴象生還故林邑。君不見貞元末，馴犀凍死蠻兒泣。所嗟建中異貞元，象生犀死何足言。
---
白居易·驃國樂 (新樂府中，十五首之九)
詩題：驃國樂
篇目：新樂府中，十五首之九
朝代：唐
作者：白居易
卷別：卷九十八：新樂府辭九
詩文：驃國樂，驃國樂，出自大海西南角。雍羌之子舒難陀，來獻南音舉正朔。德宗立仗御紫庭，黈纊不塞為爾聽。王螺一吹椎髻聳，銅鼓千擊文身踴。珠纓炫轉星宿搖，花鬘斗藪龍蛇動。曲終王子啟聖人，臣父願為唐外臣。左右歡呼何翕習，至尊德廣之所及。須臾百辟詣閣門，俯伏拜表賀至尊。伏見驃人獻新樂，請書國史傳子孫。時有擊壤老農父，暗測君心閒獨語。聞君政化甚聖明，欲感人心致太平。感人在近不在遠，太平由實非由聲。觀身理國國可濟，君如心兮民如體。體生疾苦心憯悽，民得和平君愷悌。貞元之民若未安，驃樂雖聞君不歡；貞元之民苟無病，驃樂不來君亦聖。驃樂驃樂徒喧喧，不如聞此芻蕘言。
---
白居易·驪宮高 (新樂府中，十五首之十一)
詩題：驪宮高
篇目：新樂府中，十五首之十一
朝代：唐
作者：白居易
卷別：卷九十八：新樂府辭九
詩序：《唐會要》曰：「開元十一年十月，置溫泉宮於驪山。」《舊書‧帝紀》曰：「是年十月，幸溫泉宮，自是歲數幸焉。天寶六載十月，改溫泉宮為華清宮。」
詩文：高高驪山上有宮，朱樓紫殿三四重。遲遲兮春日，玉甃暖兮溫泉溢，嫋嫋兮秋風，山蟬鳴兮宮樹紅。翠華不來歲月久，牆有衣兮瓦有松。吾君在位已五載，何不一幸乎其中。西去都門幾多地，吾君不遊有深意。一人出兮不容易，六宮從兮百司備。八十一車千萬騎，朝有宴飫暮有賜。中人之產數百家，未足充君一日費。吾君修己人不知，不自逸兮不自嬉，吾君愛人人不識，不傷財兮不傷力。驪宮高兮高入雲，君之來兮為一身，君之不來兮為萬人。
---
白居易·鴉九劍 (新樂府下，二十五首之二十四)
詩題：鴉九劍
篇目：新樂府下，二十五首之二十四
朝代：唐
作者：白居易
卷別：卷九十九：新樂府辭十
詩文：歐冶子死千年後，精靈暗授張鴉九。鴉九鑄劍吳山中，天與日時神借功。金鐵騰精火翻焰，踴躍求為鏌鎁劍。劍成未試十餘年，有客持金買一觀。誰知開匣長思用，三尺青蛇不肯蟠。客有心，劍無口，客代劍言告鴉九：君勿矜我玉可切，君勿誇我鍾可刜，不如持我決浮雲，無今漫漫蔽白日。為君使無私之光及萬物，蟄蟲昭蘇萌草出。
---
白居易·鹽商婦 (新樂府下，二十五首之十三)
詩題：鹽商婦
篇目：新樂府下，二十五首之十三
朝代：唐
作者：白居易
卷別：卷九十九：新樂府辭十
詩文：鹽商婦，多金帛，不事田農與蠶績。南北東西不失家，風水為鄉船作宅。本是揚州小家女，嫁得西江大商客。綠鬟富去金釵多，皓腕肥來銀釧窄。前呼蒼頭後叱婢，問爾因何得如此。婿作鹽商十五年，不屬州縣屬天子。每年鹽利入官時，少入宮家多入私。官家利薄私家厚，鹽鐵尚書遠不知。何況江頭魚米賤，紅鱠黃橙香稻飯。飽食濃妝倚柂樓，兩朵紅腮花欲綻。鹽商婦，有幸嫁鹽商。終朝美飯食，終歲好衣裳。好衣美食有來處，亦須慚愧桑弘羊。桑弘羊，死已久，不獨漢時今亦有。
---
白居易·黑潭龍 (新樂府下，二十五首之二十一)
詩題：黑潭龍
篇目：新樂府下，二十五首之二十一
朝代：唐
作者：白居易
卷別：卷九十九：新樂府辭十
詩文：黑潭水深色如墨，傳有神龍人不識。潭上架屋官立祠，龍不能神人神之。豐凶水旱與疾疫，鄉里皆言龍所為。家家養豚漉清酒，朝祈暮賽依巫口。神之來兮風飄飄，紙錢動兮錦傘搖。神之去兮風亦靜，香火滅兮杯盤冷。肉堆潭岸石，酒潑廟前草。不知龍神饗幾多，林鼠山狐長醉飽。狐何幸，豚何辜，年年殺豚將餧狐。狐假龍神食豚盡，九重泉底龍知無？
---
百里奚妻·琴歌，三首之一 (四十四首之三十二)
詩題：琴歌，三首之一
篇目：四十四首之三十二
朝代：秦
作者：百里奚妻
卷別：卷六十：琴曲歌辭四
詩題解：《風俗通》曰：「百里奚為秦相，堂上樂作，所賃澣婦自言知音，因援琴撫弦而歌。問之，乃其故妻，還為夫婦也，亦謂之扊扅。」《字說》曰：「門關謂之扊扅，或作剡移。」
詩文：百里奚，五羊皮。憶別時，烹伏雌，炊扊扅，今日富貴忘我為。
---
百里奚妻·琴歌，三首之三 (四十四首之三十四)
詩題：琴歌，三首之三
篇目：四十四首之三十四
朝代：秦
作者：百里奚妻
卷別：卷六十：琴曲歌辭四
詩題解：《風俗通》曰：「百里奚為秦相，堂上樂作，所賃澣婦自言知音，因援琴撫弦而歌。問之，乃其故妻，還為夫婦也，亦謂之扊扅。」《字說》曰：「門關謂之扊扅，或作剡移。」
詩文：百里奚，百里奚，母已死，葬南溪。墳以瓦，覆以柴，舂黃黎，搤伏雞。西入秦，五羖皮，今日富貴捐我為。
---
百里奚妻·琴歌，三首之二 (四十四首之三十三)
詩題：琴歌，三首之二
篇目：四十四首之三十三
朝代：秦
作者：百里奚妻
卷別：卷六十：琴曲歌辭四
詩題解：《風俗通》曰：「百里奚為秦相，堂上樂作，所賃澣婦自言知音，因援琴撫弦而歌。問之，乃其故妻，還為夫婦也，亦謂之扊扅。」《字說》曰：「門關謂之扊扅，或作剡移。」
詩文：百里奚，初娶我時五羊皮。臨當別時烹乳雞，今適富貴忘我為。
---
皇甫冉·出塞 (漢橫吹曲二，五十九首之十五)
詩題：出塞
篇目：漢橫吹曲二，五十九首之十五
朝代：唐
作者：皇甫冉
卷別：卷二十二：橫吹曲辭二
詩文：吹角出塞門，前瞻即胡地。三軍盡回首，皆灑望鄉淚。轉念關山長，行看風景異。由來征戍客，各負輕生義。
---
皇甫冉·婕妤怨 (楚調曲下，四十一首之十九)
詩題：婕妤怨
篇目：楚調曲下，四十一首之十九
朝代：唐
作者：皇甫冉
卷別：卷四十三：相和歌辭十八
詩文：由來詠團扇，今與值秋風。事逐時皆往，恩無日再中。早鴻聞上苑，寒露下深宮。顏色年年謝，相如賦豈工。
---
皇甫冉·巫山高 (漢鐃歌中，七十一首之十六)
詩題：巫山高
篇目：漢鐃歌中，七十一首之十六
朝代：唐
作者：皇甫冉
卷別：卷十七：鼓吹曲辭二
詩文：巫峽見巴東，迢迢半出空。雲藏神女館，雨到楚王宮。朝暮泉聲落，寒暄樹色同。清猿不可聽，偏在九秋中。
---
皇甫松·楊柳枝，二首之一 (一百一首之五十八)
詩題：楊柳枝，二首之一
篇目：一百一首之五十八
朝代：唐
作者：皇甫松
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：春入行宮映翠微，玄宗侍女舞煙絲。如今柳向空城綠，玉笛何人更把吹。
---
皇甫松·楊柳枝，二首之二 (一百一首之五十九)
詩題：楊柳枝，二首之二
篇目：一百一首之五十九
朝代：唐
作者：皇甫松
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：爛漫春歸水國時，吳王宮殿柳垂絲。黃鶯長叫空閨畔，西子無因更得知。
---
皇甫松·浪淘沙，二首之一 (一百五首之十六)
詩題：浪淘沙，二首之一
篇目：一百五首之十六
朝代：唐
作者：皇甫松
卷別：卷八十二：近代曲辭四
詩文：灘頭細草接疏林，浪惡罾船半欲沉。宿鷺眠洲非舊浦，去年沙嘴是江心。
---
皇甫松·浪淘沙，二首之二 (一百五首之十七)
詩題：浪淘沙，二首之二
篇目：一百五首之十七
朝代：唐
作者：皇甫松
卷別：卷八十二：近代曲辭四
詩文：蠻歌豆蔻北人愁，松雨蒲風野艇秋。浪起鵁鶄眠不得，寒沙細細入江流。
---
皮日休·卒妻悲 (正樂府，十首之一)
詩題：卒妻悲
篇目：正樂府，十首之一
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：河隍戍卒去，一半多不回。家有半菽食，身為一囊灰。官吏按其籍，伍中斥其妻。處處魯人髽，家家杞婦哀。少者任所歸，老者無所攜。況當札瘥年，米粒如瓊瑰。纍纍作餓殍，見之心若摧。其夫死鋒刃，其室委塵埃。其命即用矣，其賞安在哉！豈無黔敖恩，救此窮餓骸。誰知白屋士，念此翻欸欸。
---
皮日休·哀隴民 (正樂府，十首之十)
詩題：哀隴民
篇目：正樂府，十首之十
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：隴山千萬仞，鸚鵡巢其巔。窮危又極險，其山猶不全。蚩蚩隴之民，懸度如登天。空中覘其巢，墮者爭紛然。百禽不得一，十人九死焉。隴川有戍卒，戍卒亦不閒。將命提雕籠，直到金堂前。彼毛不自珍，彼舌不自言。胡為輕人命？奉此玩好端。吾聞古聖王，珍禽皆舍旃。今此隴民屬，每歲啼漣漣。
---
皮日休·惜義鳥 (正樂府，十首之八)
詩題：惜義鳥
篇目：正樂府，十首之八
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：商顏多義鳥，義鳥實可嗟。危巢半纍纍，隱在栲木花。他巢若有雛，乳之如一家；他巢若遭捕，投之同一羅。商人海秋貢，所貢復如何？飽以稻粱滋，飾以組繡華。惜哉仁義禽，委戲於宮娥。吾聞鳳之貴，仁義亦足夸。所以不遭捕，蓋緣生不多。
---
皮日休·橡媼嘆 (正樂府，十首之二)
詩題：橡媼嘆
篇目：正樂府，十首之二
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：秋深橡子熟，散落榛蕪崗。傴傴黃發媼，拾之踐晨霜。移時始盈掬，盡日方滿筐。幾曝復幾蒸，用作三冬糧。山前有熟稻，紫穟襲人香。細獲又精舂，粒粒如玉璫。持之納于官，私室無倉箱。如何一石餘，只作五斗量。狡吏不畏刑，貪官不避贓。農時作私債，農畢歸官倉。自冬及于春，橡實誑飢腸。吾聞田成子，詐仁猶自王。吁嗟逢橡媼，不覺淚沾裳。
---
皮日休·補九夏歌，九首之一：王夏 (三十一首之二十三)
詩題：補九夏歌，九首之一：王夏
篇目：三十一首之二十三
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：爣爣皎日，欻麗乎天。厥明御舒，如王出焉。○爣爣皎日，欻入於地。厥晦厥貞，如王入焉。○出有龍旂，入有珩珮。勿驅勿馳，惟慎惟戒。○出有嘉謀，入有內則。繄彼臣庶，欽王之式。
---
皮日休·補九夏歌，九首之七：族夏 (三十一首之二十九)
詩題：補九夏歌，九首之七：族夏
篇目：三十一首之二十九
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：洪源誰孕，疏為江河。大塊孰埏，播為山阿。○厥流浩漾，厥勢嵯峨。今君之酌，慰我實多。
---
皮日休·補九夏歌，九首之三：昭夏 (三十一首之二十五)
詩題：補九夏歌，九首之三：昭夏
篇目：三十一首之二十五
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：有鬱其鬯，有儼其彝。九變未作，金乘來之。○既醑既酢，爰朄爰舞。象物既降，金乘之去。
---
皮日休·補九夏歌，九首之九：驁夏 (三十一首之三十一)
詩題：補九夏歌，九首之九：驁夏
篇目：三十一首之三十一
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：桓桓其珪，袞袞其衣。出作二伯，天子是毗。○桓桓其珪，袞袞其服。入作三孤，國人是福。
---
皮日休·補九夏歌，九首之二：肆夏 (三十一首之二十四)
詩題：補九夏歌，九首之二：肆夏
篇目：三十一首之二十四
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：愔愔清廟，儀儀袞服。我尸出矣，迎神之穀。杳杳陰竹，坎坎路鼓。我尺入矣，得神之祜。
---
皮日休·補九夏歌，九首之五：章夏 (三十一首之二十七)
詩題：補九夏歌，九首之五：章夏
篇目：三十一首之二十七
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：王有虎臣，錫之鈇鉞。征彼不憓，一撲而滅。○王有虎臣，錫之圭瓚。征彼不享，一烘而泮。○王有掌封，逌爾疆理。王有掌客，饋爾饔餼。○何以樂之，金石九奏。何以錫之【何以賜之】，龍旂九旒。
---
皮日休·補九夏歌，九首之八：祴夏 (三十一首之三十)
詩題：補九夏歌，九首之八：祴夏
篇目：三十一首之三十
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：禮酒既酌，嘉賓既厚，牘為之奏。○禮酒既竭，嘉賓既悅，應為之節。○禮酒既罄，嘉賓既醒，雅為之行。
---
皮日休·補九夏歌，九首之六：齊夏 (三十一首之二十八)
詩題：補九夏歌，九首之六：齊夏
篇目：三十一首之二十八
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：𤫩𤫩衡笄，翬翬褕翟。自內而祭，為君之則。
---
皮日休·補九夏歌，九首之四：納夏 (三十一首之二十六)
詩題：補九夏歌，九首之四：納夏
篇目：三十一首之二十六
朝代：唐
作者：皮日休
卷別：卷九十六：新樂府辭七
詩題解：《周禮》曰：「鍾師掌金奏，凡樂事以鍾鼓奏九夏，《王夏》《肆夏》《昭夏》《納夏》《章夏》《齊夏》《族夏》《祴夏》《驁夏》。」鄭司農云：「夏，大也，樂之大歌有九。」杜子春云：「王出入奏《王夏》，尸出入奏《肆夏》，牲出入奏《昭夏》，四方賓來奏《納夏》，臣有功奏《章夏》，夫人祭奏《齊夏》，族人侍奏《族夏》，客醉而出奏《祴夏》，公出入奏《驁夏》。」鄭康成云：「九夏皆詩篇名，頌之類也。此歌之大者，載在樂章，樂崩亦從而亡。祴與陔同。」皮日休曰：「九夏亡者，吾能頌之。」乃作《補九夏歌》。
詩文：麟之儀儀，不縶不維。樂德而至，如賓之嬉。○鳳之愉愉，不篝不笯。樂德而至，如賓之娛。○自筐及筥，我有牢醑。自筐及篚，我有貨幣。○我牢不愆，我貨不匱。碩碩其才，有樂而止。
---
皮日休·誚虛器 (正樂府，十首之九)
詩題：誚虛器
篇目：正樂府，十首之九
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：襄陽作髹器，中有庫露真。持以遺北虜，紿云生有神。每歲走其使，所費如雲屯。吾聞古聖王，修德來遠人。未聞作巧詐，用欺禽獸君。吾道尚如此，戎心安足云。如何漢宣帝，卻得呼韓臣。
---
皮日休·貪官怨 (正樂府，十首之三)
詩題：貪官怨
篇目：正樂府，十首之三
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：國家省闥吏，賞之皆與位。素來不知書，豈能精吏理。大者或宰邑，小者皆尉史。愚者若混沌，毒者如雄虺。傷哉堯、舜民，肉袒受鞭箠。吾聞古聖王，天下無遺士。朝廷及下邑，治者皆仁義。國家選賢良，定制兼拘忌。所以用此徒，令之充祿仕。何不廣取人，何不廣歷試。下位既賢哉，上位何如矣。胥徒賞以財，俊造悉為吏。天下若不平，吾當甘棄市。
---
皮日休·賤貢士 (正樂府，十首之六)
詩題：賤貢士
篇目：正樂府，十首之六
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：南越貢珠璣，西蜀進羅綺。到京未晨旦，一一見天子。如何賢與俊，為貢賤如此。所知不可求，敢望前席事。吾聞古聖人，射宮親選士。不肖盡屏跡，賢能皆得位。所以謂得人，所以稱多士。嘆息幾編書，時哉又何異。
---
皮日休·路臣恨 (正樂府，十首之五)
詩題：路臣恨
篇目：正樂府，十首之五
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：路臣何方來？去馬真如龍。行驕不動塵，滿轡金瓏璁。有人自天來，將避荊棘叢。獰呼不覺止，推下蒼黃中。十夫制鞭策，御之如驚鴻。日行六七郵，瞥若雁無蹤。路臣慎勿愬，愬則刑爾躬。軍期方似雨，天命正如風。七雄戰爭時，賓旅猶自通。如何太平世，動步卻途窮。
---
皮日休·農父謠 (正樂府，十首之四)
詩題：農父謠
篇目：正樂府，十首之四
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：農父冤苦辛，向我述其情。難將一人農，可備十人征。如何江、淮粟，輓漕輸咸京。黃河水如電，一半沉與傾。均輸利其事，職司安敢評。三川豈不農，三輔豈不耕。奚不車其粟，用以供天兵。美哉農父言，何計達王程。
---
皮日休·頌夷臣 (正樂府，十首之七)
詩題：頌夷臣
篇目：正樂府，十首之七
朝代：唐
作者：皮日休
卷別：卷一百：新樂府辭十一
詩題解：正樂府，皮日休所作也。其意以樂府者，蓋古聖王採天下之詩，欲以觀民風之美惡，而被之管弦，以為訓戒，非特以魏、晉之侈麗，梁、陳之浮豔，而謂之樂府也。故取其可悲可懼者著於歌詠，凡十篇，名之曰正樂府。
詩文：夷臣本學外，仍善唐文字。吾人本尚捨，何況夷臣事。所以不學者，反為夷臣戲。所以尸祿人，反為夷臣忌。吁嗟華風衰，何嘗不由是。
---
盧仝·有所思 (漢鐃歌中，七十一首之六十九)
詩題：有所思
篇目：漢鐃歌中，七十一首之六十九
朝代：唐
作者：盧仝
卷別：卷十七：鼓吹曲辭二
詩文：當時我醉美人家，美人顏色嬌如花。今日美人棄我去，青樓珠箔天之涯。天涯娟娟常娥月，三五二八盈又缺。翠眉蟬鬢生別離，一望不見心斷絕。心斷絕，幾千里。夢中醉臥巫山雲，覺來淚滴湘江水。湘江兩岸花木深，美人不見愁人心。含愁更奏綠綺琴，調高絃絕無知音。美人兮美人，不知為暮雨兮為朝雲。相思一夜梅花發，忽到窗前疑是君。
---
盧仝·樓上女兒曲 (樂府雜題二，五十首之四十七)
詩題：樓上女兒曲
篇目：樂府雜題二，五十首之四十七
朝代：唐
作者：盧仝
卷別：卷九十一：新樂府辭二
詩文：誰家女兒樓上頭，指麾婢子掛簾鉤。林花撩亂心之愁，卷卻羅袖彈箜篌。箜篌歷亂五六弦，羅袖掩面啼向天。相思弦斷情不斷，落花紛紛心欲穿。心欲穿，憑欄干。相憶柳條綠，相思錦帳寒。直緣感君恩愛一回顧，使我雙淚長珊珊。我有嬌靨待君笑，我有嬌娥待君掃。鶯花爛熳君不來，及至君來花已老。心腸寸斷誰得知，玉階羃䍥生青草。
---
盧仝·自君之出矣 (五十二首之二十四)
詩題：自君之出矣
篇目：五十二首之二十四
朝代：唐
作者：盧仝
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，壁上蜘蛛織。近取見妾心，夜夜無休息。妾有雙玉環，寄君表相憶。環是妾之心，玉是君之德。馳情增悴容，蓄思損精力。玉簟寒悽悽，延想心惻惻。風含霜月明，水泛碧天色。此水有盡時，此情無終極。
---
盧弼·妾薄命 (三十三首三十一)
詩題：妾薄命
篇目：三十三首三十一
朝代：唐
作者：盧弼
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：君恩已斷盡成空，追想嬌歡恨莫窮。長為蕣華光曉日，誰知團扇送秋風。黃金買賦心徒切，清路飛塵信莫通。閒憑玉欄思舊事，幾回春暮泣殘紅。
---
盧思道·升天行 (八首之六)
詩題：升天行
篇目：八首之六
朝代：隋
作者：盧思道
卷別：卷六十三：雜曲歌辭三
詩題解：《樂府解題》曰：「《升天行》，曹植云：『日月何時留。』鮑照云：『家世宅關輔。』曹植又有《上仙籙》與《神游》《五遊》《龍欲升天》等篇，皆傷人世不永，俗情險艱，當求神仙，翱翔六合之外，與《飛龍》《仙人》《遠遊篇》《前緩聲歌》同意。」按《龍欲升天》，即《當牆欲高行》也。
詩文：尋師得道訣，輕舉厭人群。玉山候王母，珠庭謁老君。煎為返魂藥，刻作長生文。飛策乘流電，彫軒曳白雲。玄洲望不極，赤野曉無垠。金樓旦𡾰嵼，玉樹曉氛氳。擁琴遙可望，吹笙遠詎聞。不覺蜉蝣子，生死何紛紛。
---
盧思道·城南隅宴 (六十六首之三十二)
詩題：城南隅宴
篇目：六十六首之三十二
朝代：隋
作者：盧思道
卷別：卷七十七：雜曲歌辭十七
詩文：城南氣初新，才王邀故人。輕盈雲映日，流亂鳥啼春。花飛北寺道，絃散南漳濱。舞動淮南袖，歌揚齊後塵。駢鑣歇夜馬，接軫限歸輪。公孫飲彌月，平原讌浹旬。即是消聲地，何須遠避秦。
---
盧思道·從軍行 (平調曲三，四十五首之四十四)
詩題：從軍行
篇目：平調曲三，四十五首之四十四
朝代：隋
作者：盧思道
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：朔方烽火照甘泉，長安飛將出祁連。犀渠玉劍良家子，白馬金羈俠少年。平明偃月屯右地，薄暮魚麗逐左賢。谷中石虎經銜箭，山上金人曾祭天。天涯一去無窮已，薊門迢遞三千里。朝見馬嶺黃沙合，夕望龍城陣雲起。庭中奇樹已堪攀，塞外征人殊未還。白雲初下天山外，浮雲直向五原間。關山萬里不可越，誰能坐對芳菲月。流水本自斷人腸，堅冰舊來傷馬骨。邊庭節物與華異，冬霰秋霜春不歇。長風蕭蕭渡水來，歸雁連連映天沒。從軍行，軍行萬里出龍庭。單于渭橋今已拜，將軍何處覓功名？
---
盧思道·採蓮曲 (江南弄中，三十四首之十二)
詩題：採蓮曲
篇目：江南弄中，三十四首之十二
朝代：隋
作者：盧思道
卷別：卷五十：清商曲辭七
詩文：曲浦戲妖姬，輕盈不自持。擎荷愛圓水，折藕弄長絲。珮動裙風入，妝銷粉汗滋。菱歌惜不唱，須待暝歸時。
---
盧思道·日出東南隅行 (相和曲下，五十三首之五十)
詩題：日出東南隅行
篇目：相和曲下，五十三首之五十
朝代：隋
作者：盧思道
卷別：卷二十八：相和歌辭三
詩文：初月正如鉤，懸光入綺樓。中有可憐妾，如恨亦如羞。深情出豔語，密意滿橫眸。楚腰寧且細，孫眉本未愁。青玉勿當取，雙銀詎可留【雙銀詎肯留】。會待東方騎，遙居最上頭。
---
盧思道·有所思 (漢鐃歌中，七十一首之六十五)
詩題：有所思
篇目：漢鐃歌中，七十一首之六十五
朝代：隋
作者：盧思道
卷別：卷十七：鼓吹曲辭二
詩文：長門與長信，憂思並難任。洞房明月下，空庭綠草深。怨歌裁潔素【怨歌裁紈素】，能賦受黃金。復聞隔湘水，猶言限桂林。悽悽日已暮，誰見此時心。
---
盧思道·櫂歌行 (瑟調曲五，四十四首之三十三)
詩題：櫂歌行
篇目：瑟調曲五，四十四首之三十三
朝代：隋
作者：盧思道
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：秋江見底清，越女復傾城。方舟共採摘，最得可憐名。落花流寶珥，微吹動香纓。帶垂連理濕，櫂舉木蘭輕。順風傳細語【避人傳細語】，因波寄遠情。誰能結錦纜，薄暮隱長汀。
---
盧思道·河曲遊 (六十六首之三十一)
詩題：河曲遊
篇目：六十六首之三十一
朝代：隋
作者：盧思道
卷別：卷七十七：雜曲歌辭十七
詩文：鄴下盛風流，河曲有名遊。應、徐託後乘，車馬踐芳洲。丰茸雞樹密，遙裔鶴煙稠。日上疑高蓋，雲起類重樓。金羈自沃若，蘭棹成夷猶。懸匏動清吹，采菱轉豔謳。還珂響金埒，歸袂拂銅溝。唯畏三春晚，忽言千載憂。
---
盧思道·神仙篇 (三十三首之九)
詩題：神仙篇
篇目：三十三首之九
朝代：隋
作者：盧思道
卷別：卷六十四：雜曲歌辭四
詩文：浮生厭危促，名岳共招攜。雲軒遊紫府，風駟上丹梯。時見遼東鶴，屢聽淮南雞。玉英持作寶，瓊實採成蹊。飛策揚輕電，懸旌耀彩霓。瑞銀光似燭，靈石髓如泥。寥廓鸞山右，超越鳳洲西。一丸應五色，持此救人迷。
---
盧思道·美女篇 (齊瑟行，十九首之八)
詩題：美女篇
篇目：齊瑟行，十九首之八
朝代：隋
作者：盧思道
卷別：卷六十三：雜曲歌辭三
詩題解：美女者，以喻君子。言君子有美行，願得明君而事之。若不遇時，雖見徵求，終不屈也。
詩文：京洛多妖豔，餘香愛物華。恆臨鄧渠水，共採鄴園花。時搖五明扇，聊駐七香車。情疏看笑淺，嬌深眄欲斜。微津梁長黛，新溜濕輕紗。莫言人未解，隨君獨問家。
---
盧思道·蜀國弦 (四弦曲，三首之二)
詩題：蜀國弦
篇目：四弦曲，三首之二
朝代：隋
作者：盧思道
卷別：卷三十：相和歌辭五
詩文：西蜀稱天府，由來擅沃饒。雪浮玉壘夕【雪浮玉壘夕】，日映錦城朝。南尋九折路，東上七星橋。琴心若易解，令客豈難要。
---
盧文紀·雍熙舞 (後唐宗廟樂舞辭，六首之六)
詩題：雍熙舞
篇目：後唐宗廟樂舞辭，六首之六
朝代：唐
作者：盧文紀
卷別：卷十二：郊廟歌辭十二
詩序：明宗室
詩文：仁君御宇，寰海謐清。運符武德，道協文明。九功式敘，百度惟成。金門積慶，玉葉傳榮。
---
盧照鄰·上之回 (漢鐃歌上，二十二首之十三)
詩題：上之回
篇目：漢鐃歌上，二十二首之十三
朝代：唐
作者：盧照鄰
卷別：卷十六：鼓吹曲辭一
詩文：回中道路險，蕭關烽候多。五營屯北地，萬乘出西河。單于拜玉璽，天子按琱戈。振旅汾川曲，秋風橫大歌。
---
盧照鄰·劉生 (漢橫吹曲四，五十三首之五十三)
詩題：劉生
篇目：漢橫吹曲四，五十三首之五十三
朝代：唐
作者：盧照鄰
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：劉生氣不平，抱劍欲專征。報恩為豪俠，死難在橫行。翠羽裝劍鞘，黃金飾馬纓。但令一顧重，不吝百身輕。
---
盧照鄰·巫山高 (漢鐃歌中，七十一首之十三)
詩題：巫山高
篇目：漢鐃歌中，七十一首之十三
朝代：唐
作者：盧照鄰
卷別：卷十七：鼓吹曲辭二
詩文：巫山望不極，望望下朝雰。莫辨啼猿樹，徒看神女雲。驚濤亂水脈，驟雨暗峰文。霑裳即此地，況復遠思君。
---
盧照鄰·戰城南 (漢鐃歌上，二十二首之十八)
詩題：戰城南
篇目：漢鐃歌上，二十二首之十八
朝代：唐
作者：盧照鄰
卷別：卷十六：鼓吹曲辭一
詩文：將軍出紫塞，冒頓在烏貪。笳喧雁門北，陣翼龍城南。琱弓夜宛轉，鐵騎曉參潭。應須駐白日，為待戰方酣。
---
盧照鄰·折楊柳 (漢橫吹曲二，五十九首之四十五)
詩題：折楊柳
篇目：漢橫吹曲二，五十九首之四十五
朝代：唐
作者：盧照鄰
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：倡樓啟曙扉，園柳正依依。鳥鳴知歲隔，條變識春歸。露葉疑啼臉，風花亂舞衣。攀折聊將寄，軍中書信稀。
---
盧照鄰·明月引 (四十四首之二十二)
詩題：明月引
篇目：四十四首之二十二
朝代：唐
作者：盧照鄰
卷別：卷六十：琴曲歌辭四
詩文：洞庭波起兮鴻雁翔，風瑟瑟兮野蒼蒼。浮雲卷靄，明月流光。荊南兮趙北，碣石兮瀟湘。澄清規於萬里，照離思於千行。橫桂枝於西第，繞菱花於北堂。高樓思婦，飛蓋君王。文姬絕域，侍子他鄉。見胡鞍之似練，知漢劍之如霜。試登高而極目，莫不變而迴腸。
---
盧照鄰·梅花落 (漢橫吹曲四，五十三首之十)
詩題：梅花落
篇目：漢橫吹曲四，五十三首之十
朝代：唐
作者：盧照鄰
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：梅嶺花初發，天山雪未開。雪處疑花滿，花邊似雪回。因風入舞袖。雜粉向妝臺。匈奴幾萬裏，春至不知來。
---
盧照鄰·王昭君 (吟嘆曲，五十九首之九)
詩題：王昭君
篇目：吟嘆曲，五十九首之九
朝代：唐
作者：盧照鄰
卷別：卷二十九：相和歌辭四
詩文：合殿恩中絕，交河使漸稀。肝腸辭玉輦，形影向金微。漢宮草應綠，胡庭沙正飛。願逐三秋雁，年年一度歸。
---
盧照鄰·紫騮馬 (漢橫吹曲四，五十三首之二十四)
詩題：紫騮馬
篇目：漢橫吹曲四，五十三首之二十四
朝代：唐
作者：盧照鄰
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：騮馬照金鞍，轉戰入皋蘭。塞門風稍急，長城水正寒。雪暗鳴珂重，山長噴玉難。不辭橫絕漠，流血幾時乾？
---
盧照鄰·結客少年場行 (六十三首之七)
詩題：結客少年場行
篇目：六十三首之七
朝代：唐
作者：盧照鄰
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：長安重遊俠，洛陽富才雄。玉劍浮雲騎，金鞍明月弓。鬥雞過渭北，走馬向關東。孫賓遙見待，郭解暗相通。不受千金爵，誰論萬里功。將軍下天上，虜騎入雲中。烽火夜似月，兵氣曉成虹。橫行徇知己，負羽遠征戎。龍旌昏朔霧，鳥陣卷寒風。追奔瀚海咽，戰罷陰山空。歸來謝天子，何如馬上翁。
---
盧照鄰·芳樹 (漢鐃歌中，七十一首之四十一)
詩題：芳樹
篇目：漢鐃歌中，七十一首之四十一
朝代：唐
作者：盧照鄰
卷別：卷十七：鼓吹曲辭二
詩文：芳樹本多奇，年華復在斯。結翠成新幄，開紅滿舊枝。風歸花歷亂，日度影參差。容色朝朝落，思君君不知。
---
盧照鄰·行路難 (三十四首之二十七)
詩題：行路難
篇目：三十四首之二十七
朝代：唐
作者：盧照鄰
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見長安城北渭橋邊，枯木橫槎臥古田。昔日含紅復含紫，常時留霧亦留煙。春景春風花似雪，香車玉輿恆闐咽。若個遊人不競攀，若個倡家不來折。倡家寶袜蛟龍帔，公子銀鞍千萬騎。黃鶯一向花嬌春，兩兩三三將子戲。千尺長條百尺枝，丹桂青榆相蔽虧。珊瑚葉上鴛鴦鳥，鳳凰巢裏雛鵷兒。巢傾枝折鳳歸去，條枯葉落狂風吹。一朝零落無人問，萬古摧殘君詎知。人生貴賤無終始，倏忽須臾難久恃。誰家能駐西山日，誰家能偃東流水。漢家陵樹滿秦川，行來行去盡哀憐。自昔公卿二千石，咸擬榮華一萬年。不見朱唇將白貌，惟聞素棘與黃泉。金貂有時須換酒，玉麈但搖莫計錢。寄言坐客神仙署，一生一死交情處。蒼龍闕下君不來，白鶴山前我應去。雲間海上邈難期，赤心會合在何時。但願堯年一百萬，長作巢由也不辭。
---
盧照鄰·關山月 (漢橫吹曲三，六十八首之十四)
詩題：關山月
篇目：漢橫吹曲三，六十八首之十四
朝代：唐
作者：盧照鄰
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：塞垣通碣石，虜障抵祁連。相思在萬里，明月正孤懸。影移金岫北，光斷玉門前。寄書謝中婦，時看鴻雁天。
---
盧照鄰·隴頭水 (漢橫吹曲一，四十四首之十八)
詩題：隴頭水
篇目：漢橫吹曲一，四十四首之十八
朝代：唐
作者：盧照鄰
卷別：卷二十一：橫吹曲辭一
詩文：隴坂高無極，征人一望鄉。關河別去水，沙塞斷歸腸。馬繫千年樹，旌懸九月霜。從來共鳴咽，皆是為勤王。
---
盧綸·塞下曲，六首之一 (樂府雜題四，六十首之十二)
詩題：塞下曲，六首之一
篇目：樂府雜題四，六十首之十二
朝代：唐
作者：盧綸
卷別：卷九十三：新樂府辭四
詩文：鷲翎金僕姑，燕尾繡蝥弧。獨立揚新令，千營共一呼。
---
盧綸·塞下曲，六首之三 (樂府雜題四，六十首之十四)
詩題：塞下曲，六首之三
篇目：樂府雜題四，六十首之十四
朝代：唐
作者：盧綸
卷別：卷九十三：新樂府辭四
詩文：月黑雁飛高，單于夜遁逃。欲將輕騎逐，大雪滿弓刀。
---
盧綸·塞下曲，六首之二 (樂府雜題四，六十首之十三)
詩題：塞下曲，六首之二
篇目：樂府雜題四，六十首之十三
朝代：唐
作者：盧綸
卷別：卷九十三：新樂府辭四
詩文：林暗草驚風，將軍夜引弓。平明尋白羽，沒在石稜中。
---
盧綸·塞下曲，六首之五 (樂府雜題四，六十首之十六)
詩題：塞下曲，六首之五
篇目：樂府雜題四，六十首之十六
朝代：唐
作者：盧綸
卷別：卷九十三：新樂府辭四
詩文：調箭又呼鷹，俱聞出世能。奔狐將迸雉，掃盡古丘陵。
---
盧綸·塞下曲，六首之六 (樂府雜題四，六十首之十七)
詩題：塞下曲，六首之六
篇目：樂府雜題四，六十首之十七
朝代：唐
作者：盧綸
卷別：卷九十三：新樂府辭四
詩文：亭亭七葉貴，蕩蕩一隅清。他日題麟閣，唯應獨不名。
---
盧綸·塞下曲，六首之四 (樂府雜題四，六十首之十五)
詩題：塞下曲，六首之四
篇目：樂府雜題四，六十首之十五
朝代：唐
作者：盧綸
卷別：卷九十三：新樂府辭四
詩文：野幕蔽瓊筵，羌戎賀勞旋。醉和金甲舞，雷鼓動山川。
---
盧綸·天長地久詞，五首之一 (一百五首之八十三)
詩題：天長地久詞，五首之一
篇目：一百五首之八十三
朝代：唐
作者：盧綸
卷別：卷八十二：近代曲辭四
詩題解：《天長地久詞》，盧綸所作也。其和云：「天長久，萬年昌。」
詩文：玉砌紅花樹，香風不敢吹。春光解天意，偏發殿南枝。
---
盧綸·天長地久詞，五首之三 (一百五首之八十五)
詩題：天長地久詞，五首之三
篇目：一百五首之八十五
朝代：唐
作者：盧綸
卷別：卷八十二：近代曲辭四
詩題解：《天長地久詞》，盧綸所作也。其和云：「天長久，萬年昌。」
詩文：辭輦復當熊，傾心奉上宮。君王若看貌，甘在眾妃中。
---
盧綸·天長地久詞，五首之二 (一百五首之八十四)
詩題：天長地久詞，五首之二
篇目：一百五首之八十四
朝代：唐
作者：盧綸
卷別：卷八十二：近代曲辭四
詩題解：《天長地久詞》，盧綸所作也。其和云：「天長久，萬年昌。」
詩文：虹橋千步廊，半在水中央。天子方清暑，宮人重暮妝。
---
盧綸·天長地久詞，五首之五 (一百五首之八十七)
詩題：天長地久詞，五首之五
篇目：一百五首之八十七
朝代：唐
作者：盧綸
卷別：卷八十二：近代曲辭四
詩題解：《天長地久詞》，盧綸所作也。其和云：「天長久，萬年昌。」
詩文：臺殿雲涼風日微，君王初賜六宮衣。樓船罷泛歸猶早，行道才人鬥射飛。
---
盧綸·天長地久詞，五首之四 (一百五首之八十六)
詩題：天長地久詞，五首之四
篇目：一百五首之八十六
朝代：唐
作者：盧綸
卷別：卷八十二：近代曲辭四
詩題解：《天長地久詞》，盧綸所作也。其和云：「天長久，萬年昌。」
詩文：雲日呈祥禮物殊，北庭生獻五單于。塞天萬里無飛鳥，可在邊城用郅都。
---
盧綸·妾薄命 (三十三首三十)
詩題：妾薄命
篇目：三十三首三十
朝代：唐
作者：盧綸
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：妾年初二八，兩度嫁狂夫。薄命今猶在，堅貞掃地無。
---
盧綸·從軍行 (平調曲四，五十八首之十九)
詩題：從軍行
篇目：平調曲四，五十八首之十九
朝代：唐
作者：盧綸
卷別：卷三十三：相和歌辭八
詩文：二十在邊城，軍中得勇名。卷旗收敗馬，斷磧擁殘兵。覆陣烏鳶起，燒山草木明【燒山草木鳴】。塞間思遠獵，師老厭分營。雪嶺無人跡，冰河足雁聲【冰河有雁聲】。李陵甘此沒，惆悵漢公卿。
---
盧綸·長門怨 (楚調曲中，五十五首之四十五)
詩題：長門怨
篇目：楚調曲中，五十五首之四十五
朝代：唐
作者：盧綸
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：空宮古廊殿，寒月落斜暉。臥聽未央曲，滿箱歌舞衣。
---
盧詢·中婦織流黃 (清調曲三，四十八首之三十六)
詩題：中婦織流黃
篇目：清調曲三，四十八首之三十六
朝代：南朝陳
作者：盧詢
卷別：卷三十五：相和歌辭十
詩文：別人心已怨，愁空日復斜。然香望韓壽，磨鏡待秦嘉。殘絲愁績爛，餘織恐縑賒。支機一片石，緩轉獨輪車。下簾還憶月，挑燈更惜花。似天河上景，春時織女家。
---
盧貞·楊柳枝 (一百一首之三十三)
詩題：楊柳枝
篇目：一百一首之三十三
朝代：唐
作者：盧貞
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：一樹依依在永豐，兩枝飛去杳無蹤。玉皇曾採人間曲，應逐歌聲入九重。
---
石崇·大雅吟 (吟嘆曲，五十九首之一)
詩題：大雅吟
篇目：吟嘆曲，五十九首之一
朝代：晉
作者：石崇
卷別：卷二十九：相和歌辭四
詩文：堂堂太祖，淵弘其量。仁格宇宙，義風遐暢。啟土萬里，志在翼亮。三分有二，周文是尚。於穆武王，奕世載聰。欽明沖默，文思允恭。武則不猛，化則時雍。庭有儀鳳，郊有遊龍。啟路千里，萬國率從。蕩清吳會，六合乃同。百姓仰德，良史書功。超越三代，唐、虞比蹤。
---
石崇·思歸引 (四十七首之一)
詩題：思歸引
篇目：四十七首之一
朝代：晉
作者：石崇
卷別：卷五十八：琴曲歌辭二
詩題解：一曰《離拘操》。《琴操》曰：「衛有賢女，邵王聞其賢而請聘之，未至而王薨。太子曰：『吾聞齊桓公得衛姬而霸，今衛女賢，欲留之。』大夫曰：『不可。若賢必不我聽，若聽必不賢，不可取也。』太子遂留之，果不聽。拘於深宮，思歸不得，遂援琴而作歌，曲終，縊而死。」晉石崇《思歸引序》曰：「崇少有大志，晚節更樂放逸。因覽樂篇有《思歸引》，古曲有弦無歌，乃作樂辭。」但思歸河陽別業，與琴操異也。《樂府解題》曰：「若梁劉孝威『胡地憑良馬』，備言思歸之狀而已。」按謝希逸《琴論》曰：「箕子作《離拘操》。」不言衛女作，未知孰是。
詩文：思歸引，歸河陽。假余翼，鴻鶴高飛翔。經芒阜，濟河梁，望我舊館心悅康。清渠激，魚彷徨，雁驚泝波群相將，終日周覽樂無方。登雲閣，列姬姜，拊絲竹，叩宮商，宴華池，酌玉觴。
---
石崇·楚妃嘆 (吟嘆曲，五十九首之四十八)
詩題：楚妃嘆
篇目：吟嘆曲，五十九首之四十八
朝代：晉
作者：石崇
卷別：卷二十九：相和歌辭四
詩題解：劉向《列女傳》曰：「楚姬，楚莊王夫人也。莊王好狩獵畢弋，樊姬諫不止，乃不食禽獸之肉。王嘗與虞丘子語，以為賢。樊姬笑之，王曰：『何笑也？』對曰：『虞丘子賢矣，未忠也。妾充後宮十一年，而所進者九人，賢於妾者二人，與妾同列者七人。虞丘子相楚十年，而所薦者非其子孫，則族昆弟，未聞進賢退不肖也。妾之笑不亦宜乎？』王於是以孫叔敖為令尹，治楚三年而莊王以霸。」《樂府解題》曰：「陸機《吳趨行》云，『楚妃且勿嘆』，明非近題也。」按謝希逸《琴論》有《楚妃嘆》七拍。
詩文：蕩蕩大楚，跨土萬里。北據方城，南接交趾，西撫巴漢，東被海涘。五侯九伯，是疆是理。矯矯莊王，淵渟嶽峙、冕旒垂精，充纊塞耳。韜光戢曜，潛默恭己。內委樊姬，外任孫子。猗猗樊姬，體道履信。既絀虞丘，九女是進。杜絕邪佞，廣啟令胤。割歡抑寵，居之不吝。不吝實難，可謂知幾。化自近始，著於閨闈。光佐霸業，邁德揚威。群后列辟，式瞻洪規。譬彼江海，百川咸歸。萬邦作歌，身沒名飛。
---
石崇·王明君 (吟嘆曲，五十九首之二)
詩題：王明君
篇目：吟嘆曲，五十九首之二
朝代：晉
作者：石崇
卷別：卷二十九：相和歌辭四
詩題解：一曰《王昭君》。《唐書·樂志》曰：「《明君》，漢曲也。元帝時，匈奴單于入朝，詔以王嬙配之，即昭君也。及將去，入辭，光彩射人，悚動左右，天子悔焉。漢人憐其遠嫁，為作此歌。晉石崇妓綠珠善舞，以此曲教之，而自製新歌。」按此本中朝舊曲，唐為吳聲，蓋吳人傳授訛變使然也。《西京雜記》曰：「元帝後宮既多，不得常見，乃使畫工圖其形，案圖召幸。宮人皆賂畫工，多者十萬，少者亦不減五萬。昭君自恃容貌，獨不肯與。工人乃醜圖之，遂不得見。後匈奴入朝，求美人為閼氏，帝按圖以昭君行。及去召見，貌為後宮第一，善應對，舉止閒雅。帝悔之，而名籍已定，方重信於外國，故不復更人，乃窮按其事。畫工有杜陵毛延壽，為人形，醜好老少，必得其真。安陵陳敞，新豐劉白、龔寬，並工為牛馬飛鳥。眾藝人形好醜，不逮延壽。下杜陽望、樊青，尤善布色。同日棄市。籍其家資，皆巨萬。京師畫工於是差稀。」《古今樂錄》曰：「《明君》歌舞者，晉太康中季倫所作也。王明君本名昭君，以觸文帝諱，故晉人謂之明君。匈奴盛，請婚於漢，元帝以後宮良家子明君配焉。初，武帝以江都王建女細君為公主，嫁烏孫王昆莫，令琵琶馬上作樂，以慰其道路之思，送明君亦然也。其造新之曲，多哀怨之聲。晉、宋以來，《明君》止以絃隸少許為上舞而已。梁天監中，斯宣達為樂府令，與諸樂工以清商兩相閒絃為《明君》上舞，傳之至今。」王僧虔《技錄》云：「《明君》有閒絃及契注聲，又有送聲。」謝希逸《琴論》曰：「平調《明君》三十六拍，胡笳《明君》三十六拍，清調《明君》十三拍，間絃《明君》九拍，蜀調《明君》十二拍，吳調《明君》十四拍，杜瓊《明君》二十一拍，凡有七曲。」《琴集》曰：「胡笳《明君》四弄，有上舞、下舞、上閒絃、下閒絃。《明君》三百餘弄，其善者四焉。又胡笳《明君別》五弄，辭漢、跨鞍、望鄉、奔雲、入林是也。」按琴曲有《昭君怨》，亦與此同。
詩文：我本漢家子，將適單于庭。辭訣未及終，前驅已抗旌。僕御涕流離，轅馬悲且鳴。哀鬱傷五內，泣淚沾朱纓。行行日已遠，遂造匈奴城。延我於穹廬，加我閼氏名。殊類非所安，雖貴非所榮。父子見陵辱，對之慚且驚。殺身良不易，默默以苟生。苟生亦何聊，積思常憤盈。願假飛鴻翼，乘之以遐征。飛鴻不我顧，佇立以屏營。昔為匣中玉，今為糞上英。朝華不足嘉【朝華不足歡】，甘與秋草并。傳語後世人，遠嫁難為情。
---
祁放勛·神人暢 (四十五首之四)
詩題：神人暢
篇目：四十五首之四
朝代：唐
作者：祁放勛
卷別：卷五十七：琴曲歌辭一
詩題解：《古今樂錄》曰：「堯郊天地，祭神座上有響，誨堯曰：『水方至為害，命子救之。』堯乃作歌。」謝希逸《琴論》曰：「《神人暢》，堯帝所作。堯彈琴感神人現，故制此弄也。」
詩文：清廟穆兮承予宗，百僚肅兮于寢堂。醊禱進福求年豐，有響在坐，敕予為害在玄中。欽哉皓天德不隆，承命任禹寫中宮【承命任禹寫東宮】。
---
祖叔辨·千里思 (五十二首之五十)
詩題：千里思
篇目：五十二首之五十
朝代：北朝北魏
作者：祖叔辨
卷別：卷六十九：雜曲歌辭九
詩文：細君辭漢宇，王嬙即虜衢。寂寂人逕阻，迢迢天路殊。憂來似懸旆，淚下若連珠。無因上林雁，但見邊城蕪。
---
祖孝徵·惟漢行 (相和曲中，四十六首之三十二)
詩題：惟漢行
篇目：相和曲中，四十六首之三十二
朝代：北朝北齊
作者：祖孝徵
卷別：卷二十七：相和歌辭二
詩文：昔日驅駟馬，謁帝長楊宮。旌懸白雲外，騎獵紅塵中。今來向漳浦，素蓋轉悲風。榮華與歌笑，萬事盡成空。
---
祖孫登·紫騮馬 (漢橫吹曲四，五十三首之二十一)
詩題：紫騮馬
篇目：漢橫吹曲四，五十三首之二十一
朝代：南朝陳
作者：祖孫登
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：候騎指樓蘭，長城迥路難。嘶從風處斷，骨住水中寒。飛塵暗金勒，落淚灑銀鞍。抽鞭上關路，誰念客衣單。
---
祝欽明·永和 (唐儀坤廟樂章，十二首之十二)
詩題：永和
篇目：唐儀坤廟樂章，十二首之十二
朝代：唐
作者：祝欽明
卷別：卷十一：郊廟歌辭十一
詩序：送神
詩文：閟宮實實，清廟微微。降格無象，馨香有依。式昭纂慶，方融嗣徽。明禋是享，神保聿歸。
---
禹·襄陵操 (四十五首之十八)
詩題：襄陵操
篇目：四十五首之十八
朝代：夏
作者：禹
卷別：卷五十七：琴曲歌辭一
詩題解：一曰《禹上會稽》。《書》曰：「湯湯洪水方割，蕩蕩懷山襄陵，浩浩滔天。」《古今樂錄》曰：「禹治洪水，上會稽山，顧而作此歌。」謝希逸《琴論》曰：「夏禹治水而作《襄陵操》。」《琴集》曰：「《禹上會稽》，夏禹東巡狩所作也。」
詩文：嗚呼，洪水滔天，下民愁悲，上帝愈咨。三過吾門不入，父子道衰。嗟嗟不欲煩下民。
---
秦韜玉·塞上 (樂府雜題三，五十七首之三十七)
詩題：塞上
篇目：樂府雜題三，五十七首之三十七
朝代：唐
作者：秦韜玉
卷別：卷九十二：新樂府辭三
詩文：到處人皆著戰袍，麾旗風緊馬蹄勞。黑山霜重弓添硬，青塚砂平月更高。大野幾重閒雪嶺，長河無限舊風濤。鳳林關外皆唐土，猶尚搜兵數似毛。
---
秦韜玉·紫騮馬 (漢橫吹曲四，五十三首之二十七)
詩題：紫騮馬
篇目：漢橫吹曲四，五十三首之二十七
朝代：唐
作者：秦韜玉
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：渥窪奇骨本難求，況是豪家重紫騮。臕大宜懸銀壓胯，力渾欺卻玉銜頭。生獰弄影風隨起，躞蹀衝塵汗滿溝。若遇大夫皆調御，任從驅取覓封侯。
---
程氏長文·雀臺怨 (平調曲二，四十五首之二十九)
詩題：雀臺怨
篇目：平調曲二，四十五首之二十九
朝代：唐
作者：程氏長文
卷別：卷三十一：相和歌辭六
詩文：君王去後行人絕，簫竽不響歌喉咽。雄劍無威光彩沈，寶瑟零落金星滅。玉階寂寂墜秋露，月照當時歌舞處。當時歌舞人不迴，化為今日西陵灰。
---
竇威·出塞 (漢橫吹曲一，四十四首之三十七)
詩題：出塞
篇目：漢橫吹曲一，四十四首之三十七
朝代：唐
作者：竇威
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：匈奴屢不平，漢將欲縱橫。看雲方結陣，卻月始連營。潛軍渡馬邑，揚旆掩龍城。會勒燕然石，方傳車騎名。
---
箕子·箕子操 (四十五首之二十二)
詩題：箕子操
篇目：四十五首之二十二
朝代：商
作者：箕子
卷別：卷五十七：琴曲歌辭一
詩題解：一曰《箕子吟》。《史記》曰：「紂始為象箸，箕子嘆曰：『彼為象箸，必為玉杯；為玉杯，則必思遠方珍怪之物而御之矣。輿馬宮室之漸，自此始不可振也。』乃披髮佯狂而為奴，遂隱而鼓琴以自悲。」《古今樂錄》曰：「紂時，箕子佯狂，痛宗廟之為墟，乃作此歌，後傳以為操。」《琴集》曰：「《箕子吟》，箕子自作也。」
詩文：嗟嗟，紂為無道殺比干。咩重復嗟獨奈何！漆身為厲，被髮以佯狂，今奈宗廟何！天乎天哉！欲負石自投河。嗟復嗟，奈社稷何！
---
紀唐夫·驄馬曲 (漢橫吹曲四，五十三首之三十二)
詩題：驄馬曲
篇目：漢橫吹曲四，五十三首之三十二
朝代：唐
作者：紀唐夫
卷別：卷二十四：橫吹曲辭四
詩文：連錢出塞蹋沙蓬，豈比當時御史驄。逐北自諳深磧路，連嘶誰念靜邊功。登山每與青雲合，弄影因知碧草同。今日虜平將換妾，不知羅袖舞春風。
---
紀少瑜·建興苑 (五十三首之十二)
詩題：建興苑
篇目：五十三首之十二
朝代：南朝梁
作者：紀少瑜
卷別：卷七十五：雜曲歌辭十五
詩文：丹陵抱天邑，紫淵更上林。銀臺懸百仞，玉樹起千尋。水流冠蓋影，風揚歌吹音。踟躕憐拾翠，顧步惜遺簪。日落庭光轉，方幰屢移陰。願言樂未極，不道愛黃金。
---
繁欽·定情詩 (四十首之三十三)
詩題：定情詩
篇目：四十首之三十三
朝代：漢
作者：繁欽
卷別：卷七十六：雜曲歌辭十六
詩題解：《樂府解題》曰：「《定情詩》，漢繁欽所作也。言婦人不能以禮從人，而自相悅媚。乃解衣服玩好致之，以結綢繆之志，若臂環致拳拳，指環致慇懃，耳珠致區區，香囊致扣扣，跳脫致契闊，佩玉結恩情，自以為志而期於山隅、山陽、山西、山北。終而不答，乃自傷悔焉。」
詩文：我出東門遊，邂逅承清塵。思君即幽房，侍寢執衣巾。時無桑中契，迫此路側人。我既媚君姿，君亦悅我顏。何以致拳拳，綰臂雙金環；何以致慇懃，約指一雙銀；何以致區區，耳中雙明珠；何以致叩叩，香囊繫肘後；何以致契闊，繞腕雙跳脫；何以結恩情，珮玉綴羅纓；何以結中心，素縷連雙針；何以結相於，金薄畫搔頭；何以慰別離，耳後玳瑁釵；何以答歡悅，紈素三條裾；何以結愁悲，白絹雙中衣。與我期何所，乃期東山隅，日旰兮不至，谷風吹我襦。遠望無所見，涕泣起踟躕。與我期何所，乃期山南陽，日中兮不來，飄風吹我裳。逍遙莫誰睹，望君愁我腸。與我朝何所，乃期西山側，日夕兮不來，躑躅長嘆息。遠望涼風至，俯仰正衣服。與我期何所，乃期山北岑，日暮兮不來，淒風吹我衿。望君不能坐，悲苦愁我心。愛身以何為，惜我華色時，中情既款款，然後剋密期。寒衣躡花草，謂君不我欺。廁此醜陋質，徙倚無所之。自傷失所欲，淚下如連絲。
---
繆襲·克官渡 (魏鼓吹曲，十二首之四)
詩題：克官渡
篇目：魏鼓吹曲，十二首之四
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《上之回》為《克官渡》，言曹公與袁紹戰，破之於官渡也。」 
詩文：克紹官渡，由白馬。僵屍流血，被原野。賊眾如犬羊，王師尚寡。沙塠旁，風飛揚。轉戰不利，士卒傷。今日不勝，後何望。土山地道，不可當。卒勝大捷，震冀方。屠城破邑，神武遂章。
---
繆襲·太和 (魏鼓吹曲，十二首之十二)
詩題：太和
篇目：魏鼓吹曲，十二首之十二
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《上邪》為《太和》，言明帝繼體承統，太和改元，德澤流布也。」
詩文：惟太和元年，皇帝踐阼，聖且仁，德澤為流布。災蝗一時為絕息，上天時雨露。五穀溢田疇，四民相率遵軌度。事務澄清，天下獄訟察以情。元首明，魏家如此，那得不太平。
---
繆襲·定武功 (魏鼓吹曲，十二首之六)
詩題：定武功
篇目：魏鼓吹曲，十二首之六
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《戰城南》為《定武功》，言曹公初破鄴，武功之定始乎此也。」
詩文：定武功，濟黃河。河水湯湯，旦暮有橫流波。袁氏欲衰，兄弟尋干戈。決漳水，水流滂沱，嗟城中如流魚，誰能復顧室家。計窮慮盡，求來連和。和不時，心中憂戚。賊眾內潰，君臣奔北。拔鄴城，奄有魏國。王業艱難，覽觀古今，可為長嘆。
---
繆襲·屠柳城 (魏鼓吹曲，十二首之七)
詩題：屠柳城
篇目：魏鼓吹曲，十二首之七
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《巫山高》為《屠柳城》，言曹公越北塞，歷白檀，破三郡烏桓於柳城也。」
詩文：屠柳城，功誠難。越度隴塞，路漫漫。北逾岡平，但聞悲風正酸。蹋頓授首，遂登白狼山。神武慹海外，永無北顧患。
---
繆襲·平南荊 (魏鼓吹曲，十二首之八)
詩題：平南荊
篇目：魏鼓吹曲，十二首之八
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《上陵》為《平南荊》，言曹公南平荊州也。」
詩文：南荊何遼遼，江漢濁不清。菁茅久不貢，王師赫南征。劉琮據襄陽，賊備屯樊城。六軍廬新野，金鼓震天庭。劉子面縛至，武皇許其成。許與其成，撫其民。陶陶江漢間，普為大魏臣。大魏臣，向風思自新。思自新，齊功古人。在昔虞與唐，大魏得與均。多選忠義士，為喉唇。天下一定，萬世無風塵。
---
繆襲·平關中 (魏鼓吹曲，十二首之九)
詩題：平關中
篇目：魏鼓吹曲，十二首之九
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《將進酒》為《平關中》，言曹公征馬超，定關中也。」 
詩文：平關中，路向潼。濟濁水，立高墉。鬥韓、馬，離群凶。選驍騎，縱兩翼，虜崩潰，級萬億。
---
繆襲·應帝期 (魏鼓吹曲，十二首之十)
詩題：應帝期
篇目：魏鼓吹曲，十二首之十
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《有所思》為《應帝期》，言文帝以聖德受命，應運期也。」
詩文：應帝期，於昭我文皇，曆數承天序，龍飛自許昌。聰明昭四表，恩德動遐方。星辰為垂耀，日月為重光。河、洛吐符瑞，草木挺嘉祥。麒麟步郊野，黃龍游津梁。白虎依山林，鳳皇鳴高岡。考圖定篇籍，功配上古羲皇。羲皇無遺文，仁聖相因循。期運三千歲，一生聖明君。堯授舜萬國，萬國皆附親。四門為穆穆，教化常如神。大魏興盛，與之為鄰。
---
繆襲·戰滎陽 (魏鼓吹曲，十二首之二)
詩題：戰滎陽
篇目：魏鼓吹曲，十二首之二
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《思悲翁》為《戰滎陽》，言曹公也。」
詩文：戰滎陽，汴水陂。戎士憤怒，貫甲馳。陣未成，退徐榮。二萬騎，塹壘平。戎馬傷，六軍驚，勢不集，眾幾傾。白日沒，時晦冥，顧中牟，心屏營。同盟疑，計無成，賴我武皇，萬國寧。
---
繆襲·挽歌 (相和曲中，四十六首之二十四)
詩題：挽歌
篇目：相和曲中，四十六首之二十四
朝代：三國魏
作者：繆襲
卷別：卷二十七：相和歌辭二
詩文：生時遊國都，死沒棄中野。朝發高堂上，暮宿黃泉下。白日入虞淵，懸車息駟馬。造化雖神明，安能復存我。形容稍歇滅，齒髮行當墮。自古皆有然，誰能離此者。
---
繆襲·楚之平 (魏鼓吹曲，十二首之一)
詩題：楚之平
篇目：魏鼓吹曲，十二首之一
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《朱鷺》為《楚之平》，言魏也。」《古今樂錄》作《初之平》。
詩文：楚之平，義兵征。神武奮，金鼓鳴。邁武德，揚洪名。漢室微，社稷傾。皇道失，桓與靈。閹官熾，群雄爭。邊、韓起，亂金城。中國擾，無紀經。赫武皇，起旗旌。麾天下，天下平。濟九州，九州寧。創武功，武功成。越五帝，邈三王。興禮樂，定紀綱。普日月，齊輝光。
---
繆襲·獲呂布 (魏鼓吹曲，十二首之三)
詩題：獲呂布
篇目：魏鼓吹曲，十二首之三
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《艾如張》為《獲呂布》，言曹公東圍臨淮，生擒呂布也。」
詩文：獲呂布，戮陳宮。芟夷鯨鯢，驅騁群雄。囊括天下，運掌中。
---
繆襲·舊邦 (魏鼓吹曲，十二首之五)
詩題：舊邦
篇目：魏鼓吹曲，十二首之五
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《翁離》為《舊邦》，言曹公勝袁紹於官渡，還譙收藏死亡士卒也。」
詩文：舊邦蕭條，心傷悲。孤魂翩翩，當何依。遊士戀故，涕如摧。兵起事大，令願違。傳求親戚，在者誰。立廟置後，魂來歸。
---
繆襲·邕熙 (魏鼓吹曲，十二首之十一)
詩題：邕熙
篇目：魏鼓吹曲，十二首之十一
朝代：三國魏
作者：繆襲
卷別：卷十八：鼓吹曲辭三
詩題解：《晉書·樂志》曰：「改漢《芳樹》為《邕熙》，言魏氏臨其國，君臣邕穆，庶積咸熙也。」
詩文：邕熙，君臣合德，天下治。隆帝道，獲瑞寶，頌聲並作，洋洋浩浩。吉日臨高堂，置酒列名倡。歌聲一何紆餘，雜笙簧。八音諧，有紀綱。子孫永建萬國，壽考樂無央。
---
羅隱·江南別 (樂府雜題六，四十一首之四十一)
詩題：江南別
篇目：樂府雜題六，四十一首之四十一
朝代：唐
作者：羅隱
卷別：卷九十五：新樂府辭六
詩文：去年今夜江南別，鴛鴦翅冷飛蓬熱。今年今夜江北邊，鯉魚腸斷音書絕。男兒心事無了時，出門上馬不自知。
---
羅隱·江南曲 (相和曲上，三十六首之二十九)
詩題：江南曲
篇目：相和曲上，三十六首之二十九
朝代：唐
作者：羅隱
卷別：卷二十六：相和歌辭一
詩文：江煙濕雨鮫綃軟，漠漠遠山眉黛淺。水國多愁又有情，夜槽壓酒銀船滿。繃絲採怨凝曉空，吳王臺榭春夢中。鴛鴦鸂鶒喚不起，平鋪綠水眠東風。西陵路邊月悄悄，油壁輕車嫁蘇小。
---
羅隱·芳樹 (漢鐃歌中，七十一首之四十五)
詩題：芳樹
篇目：漢鐃歌中，七十一首之四十五
朝代：唐
作者：羅隱
卷別：卷十七：鼓吹曲辭二
詩文：細蕊慢逐風，暖香閒破鼻。青帝固有心，時時動人意。去年高枝猶壓地，今年低枝已憔悴。吾所以見造化之權，變通之理。春夏作頭，秋冬為尾，循環反覆無窮已。今生長短同一軌。若使威可以制，力可以止，奏皇不肯斂手下沙丘，孟賁不合低頭入蒿里。伊人強猛猶如此，顧我勞生何足恃。但願開素袍，傾綠蟻，陶陶兀兀大醉於青冥白晝間，任他上是天，下是地。
---
羅隱·銅雀臺 (平調曲二，四十五首之七)
詩題：銅雀臺
篇目：平調曲二，四十五首之七
朝代：唐
作者：羅隱
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：強歌強舞竟難勝，花落花開淚滿繒。祗合當年伴君死，免教憔悴望西陵。
---
羅隱·隴頭水 (漢橫吹曲一，四十四首之二十四)
詩題：隴頭水
篇目：漢橫吹曲一，四十四首之二十四
朝代：唐
作者：羅隱
卷別：卷二十一：橫吹曲辭一
詩文：借問隴頭水，年年恨何事。全疑嗚咽聲，中有征人淚。自古無長策，況我非深智。何計謝潺湲，一宵空不寐。
---
翁綬·婕妤怨 (楚調曲下，四十一首之二十一)
詩題：婕妤怨
篇目：楚調曲下，四十一首之二十一
朝代：唐
作者：翁綬
卷別：卷四十三：相和歌辭十八
詩文：讒謗潛來起百憂，朝承恩寵暮仇讎。火燒白玉非因玷，霜剪紅蘭不待秋。花落昭陽誰共輦，月明長信獨登樓。繁華事逐東流水，團扇悲歌萬古愁。
---
翁綬·折楊柳 (漢橫吹曲二，五十九首之五十九)
詩題：折楊柳
篇目：漢橫吹曲二，五十九首之五十九
朝代：唐
作者：翁綬
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：紫陌金堤映綺羅，遊人處處動離歌。陰移古戍迷荒草，花帶殘陽落遠波。臺上少年吹白雪，樓中思婦斂青蛾。殷勤攀折贈行客，此去關山雨雪多。
---
翁綬·行路難 (四十二首之二十四)
詩題：行路難
篇目：四十二首之二十四
朝代：唐
作者：翁綬
卷別：卷七十一：雜曲歌辭十一
詩文：行路艱難不復歌，故人榮達我蹉跎。雙輪晚上銅梁雪，一葉春浮瘴海波。自古要津皆若此，方今失路欲如何。君看西漢翟丞相，鳳沼朝辭暮雀羅。
---
翁綬·關山月 (漢橫吹曲三，六十八首之二十五)
詩題：關山月
篇目：漢橫吹曲三，六十八首之二十五
朝代：唐
作者：翁綬
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：徘徊漢月滿邊州，照盡天涯到隴頭。影轉銀河寰海靜，光分玉塞古今愁。笳吹遠戍孤烽滅，雁下平沙萬里秋。況是故園搖落夜，那堪少婦獨登樓。
---
翁綬·隴頭吟 (漢橫吹曲一，四十四首之四)
詩題：隴頭吟
篇目：漢橫吹曲一，四十四首之四
朝代：唐
作者：翁綬
卷別：卷二十一：橫吹曲辭一
詩文：隴水潺湲隴樹黃，征人隴上盡思鄉。馬嘶斜月朔風急，雁過寒雲邊思長。殘月出林明劍戟，平沙隔水見牛羊。橫行俱足封侯者，誰斬樓蘭獻未央。
---
翁綬·雨雪曲 (漢橫吹曲四，五十三首之四十四)
詩題：雨雪曲
篇目：漢橫吹曲四，五十三首之四十四
朝代：南朝陳
作者：翁綬
卷別：卷二十四：橫吹曲辭四
詩文：邊聲四合殷河流，雨雪飛來遍隴頭。鐵嶺探人迷鳥道，陰山飛將濕貂裘。斜飄旌旆過戎帳，半雜風沙入戍樓。一自塞垣無李、蔡，何人為解北門憂。
---
耿湋·入塞曲 (漢橫吹曲二，五十九首之二十九)
詩題：入塞曲
篇目：漢橫吹曲二，五十九首之二十九
朝代：唐
作者：耿湋
卷別：卷二十二：橫吹曲辭二
詩文：將軍帶十圍，重錦製戎衣。猿臂銷弓力，虯鬚長劍威。首登平樂宴，新破大宛歸。樓上姝姬笑，門前問客稀。暮烽玄菟急，秋草紫騮肥。未奉君王詔，高槐晝掩扉。
---
耿湋·出塞 (漢橫吹曲二，五十九首之十七)
詩題：出塞
篇目：漢橫吹曲二，五十九首之十七
朝代：隋
作者：耿湋
卷別：卷二十二：橫吹曲辭二
詩文：漢家邊事重，竇憲出臨戎。絕漠秋山在，陽關舊路通。列營依茂草，吹角向高風。更就燕然石，看銘破虜功。
---
耿湋·涼州詞 (五十六首之四十二)
詩題：涼州詞
篇目：五十六首之四十二
朝代：唐
作者：耿湋
卷別：卷七十九：近代曲辭一
詩文：國使翩翩隨旆旌，隴西歧路足荒城。氈裘牧馬胡雛小，日暮蕃歌三兩聲。
---
耿湋·遐水謠 (樂府倚曲，三十二首之四)
詩題：遐水謠
篇目：樂府倚曲，三十二首之四
朝代：唐
作者：耿湋
卷別：卷九十二：新樂府辭三
詩文：慣習干戈事鞍馬，初從少小在邊城。身微久屬千夫長，家遠多親五郡兵。懶說疆場曾大獲，且悲年鬢老長征。塞鴻過盡殘陽裏，樓上悽悽暮角聲。
---
耿湋·關山月 (漢橫吹曲三，六十八首之十八)
詩題：關山月
篇目：漢橫吹曲三，六十八首之十八
朝代：唐
作者：耿湋
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：月明邊徼靜，戍客望鄉時。塞古柳衰盡，關寒榆發遲。蒼蒼萬里道，戚戚十年悲。今夜青樓上，還應照所思。
---
耿湋·隴西行 (瑟調曲二，三十六首之十)
詩題：隴西行
篇目：瑟調曲二，三十六首之十
朝代：唐
作者：耿湋
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：雪下陽關路，人稀隴戍頭。封狐猶未翦，邊將豈無羞。白草三冬色，黃雲萬里愁。因思李都尉，畢竟不封侯。
---
聶夷中·古別離 (四十二首之三十九)
詩題：古別離
篇目：四十二首之三十九
朝代：唐
作者：聶夷中
卷別：卷七十一：雜曲歌辭十一
詩題解：《楚辭》曰：「悲莫悲兮生別離。」《古詩》曰：「行行重行行，與君生別離。相去萬餘里，各在天一涯。」後蘇武使匈奴，李陵與之詩曰：「良時不可再，離別在須臾。」故後人擬之為《古別離》。梁簡文帝又為《生別離》，宋吳邁遠有《長別離》，唐李白有《遠別離》，亦皆類此。
詩文：欲別牽郎衣，問郎遊何處。不恨歸日遲，莫向臨邛去。
---
聶夷中·大垂手 (四十首之七)
詩題：大垂手
篇目：四十首之七
朝代：唐
作者：聶夷中
卷別：卷七十六：雜曲歌辭十六
詩題解：《樂府解題》曰：「《大垂手》《小垂手》，皆言舞而垂其手也。」隋·江總《婦病行》曰「夫婿府中趨，誰能大垂手」是也。又《獨搖手》亦與此同。
詩文：金刀翦輕雲，盤用黃金縷。裝束趙飛燕，教來掌上舞。舞罷飛燕死，片片隨風去。
---
聶夷中·烏夜啼 (西曲歌上，二十六首之二十三)
詩題：烏夜啼
篇目：西曲歌上，二十六首之二十三
朝代：唐
作者：聶夷中
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：眾鳥各歸枝，烏烏爾不棲。還應知妾恨，故向綠窗啼。
---
聶夷中·短歌行 (平調曲一，三十七首之二十四)
詩題：短歌行
篇目：平調曲一，三十七首之二十四
朝代：唐
作者：聶夷中
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：八月木蔭薄，十葉三墮枝。人生過五十，亦已同此時。朝出東郭門，嘉樹鬱參差。暮出西郭門，原草已離披。南鄰好臺榭，北鄰善歌吹。榮華忽消歇，四顧令人悲。生死與榮辱，四者乃常期。古人恥其名，沒世無人知。無言鬢似霜，勿謂髮如絲。耆年無一善，何殊食乳兒。
---
聶夷中·空城雀 (三十三首之三十)
詩題：空城雀
篇目：三十三首之三十
朝代：唐
作者：聶夷中
卷別：卷六十八：雜曲歌辭八
詩題解：《樂府解題》曰：「鮑照《空城雀》云：『雀乳四鷇，空城之阿。』言輕飛近集，茹腹辛傷，免網羅而已。」
詩文：一雀入官倉，所食能損幾？所慮往損頻，官倉乃害爾。魚網不在天，鳥網不在水。飲啄要自然，何必空城裏。
---
聶夷中·胡無人行 (瑟調曲五，四十四首之四十二)
詩題：胡無人行
篇目：瑟調曲五，四十四首之四十二
朝代：唐
作者：聶夷中
卷別：卷四十：相和歌辭十五
詩題解：《古今樂錄》曰：「王僧虔《技錄》有《胡無人行》，今不歌。」
詩文：男兒徇大義，立節不沽名。腰間懸陸離，大歌胡無行。不讀戰國書，不覽黃石經。醉臥咸陽樓，夢入受降城。更願生羽儀，飛身入青冥。請攜天子劍，斫下旄頭星。自然胡無人，雖有無戰爭。悠哉典屬國，驅羊老一生。
---
聶夷中·行路難 (四十二首之十一)
詩題：行路難
篇目：四十二首之十一
朝代：唐
作者：聶夷中
卷別：卷七十一：雜曲歌辭十一
詩文：莫言行路難，夷狄如中國。謂言骨肉親，中門如異域。出處全在人，路亦無通塞。門前兩條轍，何處去不得。
---
聶夷中·起夜半 (五十三首之四十六)
詩題：起夜半
篇目：五十三首之四十六
朝代：唐
作者：聶夷中
卷別：卷七十五：雜曲歌辭十五
詩文：念遠心如燒，不覺中夜起。桃花帶露泛，立在月明裏。
---
聶夷中·長安道 (漢橫吹曲三，六十八首之六十三)
詩題：長安道
篇目：漢橫吹曲三，六十八首之六十三
朝代：唐
作者：聶夷中
卷別：卷二十三：橫吹曲辭三
詩文：此地無駐馬，夜中猶走輪，所以路旁草，少於衣上塵。
---
聶夷中·雜怨，三首之一 (楚調曲下，四十一首之三十六)
詩題：雜怨，三首之一
篇目：楚調曲下，四十一首之三十六
朝代：唐
作者：聶夷中
卷別：卷四十三：相和歌辭十八
詩文：生在綺羅下，豈識漁陽道。良人自戍來，夜夜夢中到。漁陽萬里遠，近於中門限。中門逾有時，漁陽常在眼。
---
聶夷中·雜怨，三首之三 (楚調曲下，四十一首之三十八)
詩題：雜怨，三首之三
篇目：楚調曲下，四十一首之三十八
朝代：唐
作者：聶夷中
卷別：卷四十三：相和歌辭十八
詩文：君淚濡羅巾，妾淚滴路塵。羅巾今在手，日得隨妾身。路塵如因飛，得上君車輪。
---
聶夷中·雜怨，三首之二 (楚調曲下，四十一首之三十七)
詩題：雜怨，三首之二
篇目：楚調曲下，四十一首之三十七
朝代：唐
作者：聶夷中
卷別：卷四十三：相和歌辭十八
詩文：良人昨日去，明日又不還【明月又不圓】，別時各有淚，零落青樓前。
---
聶夷中·飲酒樂 (四十八首之二十一)
詩題：飲酒樂
篇目：四十八首之二十一
朝代：唐
作者：聶夷中
卷別：卷七十四：雜曲歌辭十四
詩題解：《樂苑》曰：「《飲酒樂》，商調曲也。」
詩文：日月似有事，一夜行一周。草木猶須老，人生得無愁。一飲解百結，再飲破百憂。白髮欺貧賤，不入醉人頭。我願東海水，盡向杯中流。安得阮步兵，同入醉鄉遊。
---
胡曾·交河塞下曲 (樂府雜題四，六十首之四十七)
詩題：交河塞下曲
篇目：樂府雜題四，六十首之四十七
朝代：唐
作者：胡曾
卷別：卷九十三：新樂府辭四
詩文：交河冰薄日遲遲，漢將思家感別離。塞北章生蘇武泣，隴西雲起李陵悲。曉侵雉堞烏先覺，春入關山雁獨知。何處疲兵心最苦，夕陽樓上笛聲時。
---
胡曾·妾薄命 (三十三首三十二)
詩題：妾薄命
篇目：三十三首三十二
朝代：唐
作者：胡曾
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：阿嬌初失漢皇恩，舊賜羅衣亦罷薰。欹枕夜悲金屋雨，卷簾朝泣玉樓雲。宮前葉落鴛鴦瓦，架上塵生翡翠裙。龍騎不巡時漸久，長門長掩綠苔文。
---
胡曾·獨不見 (五十三首之五十三)
詩題：獨不見
篇目：五十三首之五十三
朝代：唐
作者：胡曾
卷別：卷七十五：雜曲歌辭十五
詩題解：《樂府解題》曰：「《獨不見》，傷思而不得見也。」
詩文：玉關一自有氛埃，年少從軍竟未回。門外塵凝張樂榭，水邊香滅按歌臺。窗殘夜月人何處，簾卷春風燕復來。萬里寂寥音信絕，寸心爭忍不成灰。
---
胡曾·車遙遙 (五十二首之五)
詩題：車遙遙
篇目：五十二首之五
朝代：唐
作者：胡曾
卷別：卷六十九：雜曲歌辭九
詩文：自從車馬出門朝，便入空房守寂寥。玉枕夜殘魚信絕，金鈿秋盡雁書遙。臉邊楚雨臨風落，頭上春雲向日銷。芳草又衰還不至，碧天霜冷轉無憀。
---
胡雄·舒和 (唐儀坤廟樂章，十二首之九)
詩題：舒和
篇目：唐儀坤廟樂章，十二首之九
朝代：唐
作者：胡雄
卷別：卷十一：郊廟歌辭十一
詩序：送文舞迎武舞
詩文：送文迎武遞參差，一始一終光聖儀。四海生人歌有慶，千齡孝享肅無虧。
---
范雲·對酒 (相和曲中，四十六首之三十九)
詩題：對酒
篇目：相和曲中，四十六首之三十九
朝代：南朝梁
作者：范雲
卷別：卷二十七：相和歌辭二
詩題解：《樂府解題》曰：「魏樂奏武帝所賦《對酒歌》，太平其旨，言王者德澤廣被，政理人和，萬物咸遂。若梁范雲『對酒心自足』，則言但當為樂，勿徇名自欺也。」
詩文：對酒心自足，故人來共持。方悅羅衿解，誰念發成絲。徇性良為達【徇往良為達】，求名本自欺。迨君當歌日，及我傾樽時。
---
范雲·巫山高 (漢鐃歌中，七十一首之五)
詩題：巫山高
篇目：漢鐃歌中，七十一首之五
朝代：南朝梁
作者：范雲
卷別：卷十七：鼓吹曲辭二
詩文：巫山高不極，白日隱光暉。靄靄朝雲去，溟溟暮雨歸。巖懸獸無跡，林暗鳥疑飛。枕席竟誰薦，相望空依依。
---
范雲·自君之出矣 (五十二首之十三)
詩題：自君之出矣
篇目：五十二首之十三
朝代：南朝梁
作者：范雲
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，羅帳咽秋風。思君如蔓草，連延不可窮。
---
范靜妻沈氏·挾琴歌 (歌辭四，四十八首之二十二)
詩題：挾琴歌
篇目：歌辭四，四十八首之二十二
朝代：南朝梁
作者：范靜妻沈氏
卷別：卷八十六：雜歌謠辭四
詩文：逶迤起塵唱，宛轉遶梁聲。調弦可以進，蛾眉畫未成。
---
范靜妻沈氏·映水曲 (六十六首之十三)
詩題：映水曲
篇目：六十六首之十三
朝代：南朝梁
作者：范靜妻沈氏
卷別：卷七十七：雜曲歌辭十七
詩文：輕鬢學浮雲，雙蛾擬初月。水澄正落釵，萍開理垂髮。
---
范靜妻沈氏·晨風行 (三十三首之二十五)
詩題：晨風行
篇目：三十三首之二十五
朝代：南朝梁
作者：范靜妻沈氏
卷別：卷六十八：雜曲歌辭八
詩題解：《晨風》，本秦詩也。《晨風》詩曰：「鴥彼晨風，鬱彼北林。」傳曰：「鴥，疾飛貌。晨風，鸇也。言穆公招賢人，賢人往之，疾如晨風之入北林也。」又曰：「如何如何，忘我實多。」「蓋刺康公忘穆公之業，而棄其賢臣焉。」《益部耆舊傳》曰：「後漢楊終，徙於北地望松縣，而母於蜀物故。終自傷被罪充邊，乃作《晨風》之詩以舒其憤也。」若王循「霧開九曲瀆」，沈氏「理楫令舟人」，但歌晨朝之風爾。
詩文：理楫令舟人，停艫息旅薄河津。念君劬勞冒風塵，臨路揮袂淚沾巾。飆流勁潤逝若飛，山高帆急絕音徽。留子句句獨言歸，中心煢煢將依誰。風彌葉落永離索，神往形返情錯漠。循帶易緩愁難卻，心之憂矣叵銷鑠。
---
范靜妻沈氏·當壚曲 (七首之七)
詩題：當壚曲
篇目：七首之七
朝代：南朝梁
作者：范靜妻沈氏
卷別：卷六十三：雜曲歌辭三
詩題解：《漢書》曰：「司馬相如與卓文君俱之臨邛，盡賣車騎，買酒舍，乃令文君當盧。相如身自著犢鼻褌，與庸保雜作，滌器於市中。」郭璞曰：「盧，酒盧也。」顏師古曰：「賣酒之處，累土為盧以居酒甕。四邊隆起，其一面高，形如鍛盧，故名盧。」《當壚曲》蓋取此也。
詩文：逶迤飛塵唱，宛轉遶梁聲。調弦可以進，蛾眉畫未成。
---
范靜妻沈氏·登樓曲 (六十六首之十四)
詩題：登樓曲
篇目：六十六首之十四
朝代：南朝梁
作者：范靜妻沈氏
卷別：卷七十七：雜曲歌辭十七
詩文：憑高川陵近，望遠阡陌多。相思隔重嶺，相憶限長河【相憶恨長河】。
---
范靜婦沈氏·昭君嘆，二首之一 (吟嘆曲，五十九首之四十五)
詩題：昭君嘆，二首之一
篇目：吟嘆曲，五十九首之四十五
朝代：南朝梁
作者：范靜婦沈氏
卷別：卷二十九：相和歌辭四
詩文：早信丹青巧，重貨洛陽師。千金買蟬鬢，百萬寫蛾眉。
---
范靜婦沈氏·昭君嘆，二首之二 (吟嘆曲，五十九首之四十六)
詩題：昭君嘆，二首之二
篇目：吟嘆曲，五十九首之四十六
朝代：南朝梁
作者：范靜婦沈氏
卷別：卷二十九：相和歌辭四
詩文：今朝猶漢地，明旦入胡關。情寄南雲反【高堂歌吹少】，思逐北風還【遊子夢中還】。
---
荀仲舉·銅雀臺 (平調曲二，四十五首之二)
詩題：銅雀臺
篇目：平調曲二，四十五首之二
朝代：南朝陳
作者：荀仲舉
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：高臺秋色晚，直望已悽然。況復歸風便，松聲入斷絃。淚逐梁塵下，心隨團扇捐。誰堪三五夜，空對月光圜。
---
荀勖·晉正德大豫舞歌，二首之一：正德舞歌 (雅舞，二十五首之四)
詩題：晉正德大豫舞歌，二首之一：正德舞歌
篇目：雅舞，二十五首之四
朝代：晉
作者：荀勖
卷別：卷五十二：舞曲歌辭一
詩文：人文垂則，盛德有容。聲以依詠，舞以象功。干戚發揮，節以笙鏞。羽籥雲會，翊宣令蹤。敷美盡善，允協時邕。煥炳其章，光乎萬邦。萬邦洋洋，承我晉道。配天作享，元命有造。上化如風，民應如草。穆穆斌斌，形于綴兆。文武旁作，慶流四表。無競維烈，永世是紹。
---
荀勖·晉正德大豫舞歌，二首之二：大豫舞歌 (雅舞，二十五首之五)
詩題：晉正德大豫舞歌，二首之二：大豫舞歌
篇目：雅舞，二十五首之五
朝代：晉
作者：荀勖
卷別：卷五十二：舞曲歌辭一
詩文：豫順以動，大哉惟時。時邁其仁，世載邕熙。兆我區夏，宣文是基。大業惟新，我皇隆之。重光累暉，欽明文思。迄用有成，惟晉之祺。穆穆聖皇，受命既固。品物咸寧，芳烈雲布。文教旁通，篤以淳素。玄化洽暢，被之暇豫。作樂崇德，同美《韶》《濩》。濬邈幽遐，式遵王度。
---
荀勖·正旦大會行禮歌，四首之一：於皇 (晉四廂樂歌，十七首之一)
詩題：正旦大會行禮歌，四首之一：於皇
篇目：晉四廂樂歌，十七首之一
朝代：晉
作者：荀勖
卷別：卷十三：燕射歌辭一
詩文：於皇元首，群生資始。履端大享，敬御繁祉。肆覲群後，爰及卿士。欽順則元，允也天子。
---
荀勖·正旦大會行禮歌，四首之三：邦國 (晉四廂樂歌，十七首之三)
詩題：正旦大會行禮歌，四首之三：邦國
篇目：晉四廂樂歌，十七首之三
朝代：晉
作者：荀勖
卷別：卷十三：燕射歌辭一
詩文：光光邦國，天篤其祜。丕顯哲命，顧柔三祖。世德作求，奄有九土。思我皇度，彝倫攸序。
---
荀勖·正旦大會行禮歌，四首之二：明明 (晉四廂樂歌，十七首之二)
詩題：正旦大會行禮歌，四首之二：明明
篇目：晉四廂樂歌，十七首之二
朝代：晉
作者：荀勖
卷別：卷十三：燕射歌辭一
詩文：明明天子，臨下有赫。四表宅心，惠浹荒貊。柔遠能邇，孔淑不逆。來格祁祁，邦家是若。
---
荀勖·正旦大會行禮歌，四首之四：祖宗 (晉四廂樂歌，十七首之四)
詩題：正旦大會行禮歌，四首之四：祖宗
篇目：晉四廂樂歌，十七首之四
朝代：晉
作者：荀勖
卷別：卷十三：燕射歌辭一
詩文：惟祖惟宗，高朗緝熙。對越在天，駿惠在茲。聿求厥成，我皇崇之。式固其猶，往敬用治。
---
荀勖·王公上壽酒歌：踐元辰 (晉四廂樂歌，十七首之五)
詩題：王公上壽酒歌：踐元辰
篇目：晉四廂樂歌，十七首之五
朝代：晉
作者：荀勖
卷別：卷十三：燕射歌辭一
詩文：踐元辰，延顯融。獻羽觴，祈令終。我皇壽而隆，我皇茂而嵩。本枝奮百世，休祚鍾聖躬。
---
荀勖·食舉樂東西廂歌，十二首之一：煌煌 (晉四廂樂歌，十七首之六)
詩題：食舉樂東西廂歌，十二首之一：煌煌
篇目：晉四廂樂歌，十七首之六
朝代：晉
作者：荀勖
卷別：卷十三：燕射歌辭一
詩文：煌煌七曜，重明交暢。我有嘉賓，是應是貺。邦政既圖，接以大饗。人之好我，式遵德讓。
---
荀勖·食舉樂東西廂歌，十二首之七：隆化 (晉四廂樂歌，十七首之十二)
詩題：食舉樂東西廂歌，十二首之七：隆化
篇目：晉四廂樂歌，十七首之十二
朝代：晉
作者：荀勖
卷別：卷十三：燕射歌辭一
詩文：隆化洋洋，帝命溥將。登我晉道，越惟聖皇。龍飛革運，臨燾八荒。叡哲欽明，配蹤虞、唐。封建厥福，駿發其祥。三朝習吉，終然允臧。其臧惟何？總彼萬方。元侯列辟，四嶽蕃王。時見世享，率茲有常。旅揖在庭，嘉客在堂。宋、衛既臻，陳留、山陽。我有賓使，觀國之光。貢賢納計，獻璧奉璋。保祐命之，申錫無疆。
---
荀勖·食舉樂東西廂歌，十二首之三：三后 (晉四廂樂歌，十七首之八)
詩題：食舉樂東西廂歌，十二首之三：三后
篇目：晉四廂樂歌，十七首之八
朝代：晉
作者：荀勖
卷別：卷十三：燕射歌辭一
詩文：昔我三后，大業是維。今我聖皇，焜燿前暉。奕世重規，明照九畿。思輯用光，時罔有違。陟禹之跡，莫不來威。天被顯祿，福履是綏。
---
荀勖·食舉樂東西廂歌，十二首之九：翼翼 (晉四廂樂歌，十七首之十四)
詩題：食舉樂東西廂歌，十二首之九：翼翼
篇目：晉四廂樂歌，十七首之十四
朝代：晉
作者：荀勖
卷別：卷十三：燕射歌辭一
詩文：翼翼大君，民之攸暨。信理天工，惠康不匱。將遠不仁，訓以淳粹。幽明有倫，俊乂在位。九族既睦，庶邦順比。開元布憲，四海鱗萃。協時正統，殊塗同致。厚德載物，靈心隆貴。敷奏讜言，納以無諱。樹之典象，誨之義類。上教如風，下應如卉。一人有慶，群萌以遂。我后宴喜，令問不墜。
---
荀勖·食舉樂東西廂歌，十二首之二：賓之初筵 (晉四廂樂歌，十七首之七)
詩題：食舉樂東西廂歌，十二首之二：賓之初筵
篇目：晉四廂樂歌，十七首之七
朝代：晉
作者：荀勖
卷別：卷十三：燕射歌辭一
詩文：賓之初筵，藹藹濟濟。既朝乃宴，以洽百禮。頒以位敘，或廷或陛。登儐台叟，亦有兄弟。胥子陪寮，憲茲度楷。觀頤養正，降福孔偕。
---
荀勖·食舉樂東西廂歌，十二首之五：烈文 (晉四廂樂歌，十七首之十)
詩題：食舉樂東西廂歌，十二首之五：烈文
篇目：晉四廂樂歌，十七首之十
朝代：晉
作者：荀勖
卷別：卷十三：燕射歌辭一
詩文：烈文伯考，時惟帝景。夷險平亂，威而不猛。御衡不迷，皇塗煥炳。七德咸宣，其寧惟永。
---
荀勖·食舉樂東西廂歌，十二首之八：振鷺 (晉四廂樂歌，十七首之十三)
詩題：食舉樂東西廂歌，十二首之八：振鷺
篇目：晉四廂樂歌，十七首之十三
朝代：晉
作者：荀勖
卷別：卷十三：燕射歌辭一
詩文：振鷺于飛，鴻漸其翼。京邑穆穆，四方是式。無競惟人，王綱允敕。君子來朝，言觀其極。
---
荀勖·食舉樂東西廂歌，十二首之六：猗歟 (晉四廂樂歌，十七首之十一)
詩題：食舉樂東西廂歌，十二首之六：猗歟
篇目：晉四廂樂歌，十七首之十一
朝代：晉
作者：荀勖
卷別：卷十三：燕射歌辭一
詩文：猗歟盛歟，先皇聖文。則天作孚，大哉為君。慎徽五典，帝載是懃。文武發揮，茂建嘉勳。修己濟治，民用寧殷。懷遠燭幽，玄教氛氳。善世不伐，服事參分。德博化隆，道冒無垠。
---
荀勖·食舉樂東西廂歌，十二首之十一：時邕 (晉四廂樂歌，十七首之十六)
詩題：食舉樂東西廂歌，十二首之十一：時邕
篇目：晉四廂樂歌，十七首之十六
朝代：晉
作者：荀勖
卷別：卷十三：燕射歌辭一
詩文：時邕斌斌，六合同塵。往我祖宣，威靜殊鄰。首定荊楚，遂平燕、秦。亹亹文皇，邁德流仁。爰造草昧，應乾順民。靈瑞告符，休徵響震。天地弗違，以和神人。既戡庸、蜀，吳會是賓。肅慎率職，楛矢來陳。韓、濊進樂，均協清《鈞》。西旅獻獒，扶南效珍。蠻裔重譯，玄齒文身。我皇撫之，景命惟新。
---
荀勖·食舉樂東西廂歌，十二首之十二：嘉會 (晉四廂樂歌，十七首之十七)
詩題：食舉樂東西廂歌，十二首之十二：嘉會
篇目：晉四廂樂歌，十七首之十七
朝代：晉
作者：荀勖
卷別：卷十三：燕射歌辭一
詩文：愔愔嘉會，有聞無聲。清酤既尊，籩豆既馨。禮充樂備，《簫韶》九成。愷樂飲酒，酣而不盈。率土歡豫，邦國以寧。王猷允塞，萬載無傾。
---
荀勖·食舉樂東西廂歌，十二首之十：既宴 (晉四廂樂歌，十七首之十五)
詩題：食舉樂東西廂歌，十二首之十：既宴
篇目：晉四廂樂歌，十七首之十五
朝代：晉
作者：荀勖
卷別：卷十三：燕射歌辭一
詩文：既宴既喜，翕是萬邦。禮儀卒度，物有其容。晣晣庭燎，喤喤鼓鐘。笙磬詠德，萬舞象功。八音克諧，俗易化從。其和如樂，庶品時邕。
---
荀勖·食舉樂東西廂歌，十二首之四：赫矣 (晉四廂樂歌，十七首之九)
詩題：食舉樂東西廂歌，十二首之四：赫矣
篇目：晉四廂樂歌，十七首之九
朝代：晉
作者：荀勖
卷別：卷十三：燕射歌辭一
詩文：赫矣太祖，克廣明德。廓開宇宙，正世立則。變化不經，民無瑕慝。創業垂統，兆我晉國。
---
荀昶·長安有狹斜行 (清調曲三，四十八首之四)
詩題：長安有狹斜行
篇目：清調曲三，四十八首之四
朝代：晉
作者：荀昶
卷別：卷三十五：相和歌辭十
詩文：朝發邯鄲邑，暮宿井陘間。井陘一何狹，車馬不得旋。邂逅相逢值，崎嶇交一言。一言不容多，伏軾問君家。君家誠易知，易知復易博。南面平原居，北趣相如閣。飛樓臨夕都，通門枕華郭。入門無所見，但見雙棲鶴。棲鶴數十雙，鴛鴦群相追。大兄珥金璫，中兄振纓緌【中兄纓玉蕤】。伏臘一來歸，鄰里生光輝。小弟無所為，鬥雞東陌逵。大婦織紈綺，中婦縫羅衣。小婦無所作，挾瑟弄音徽。丈人且卻坐，梁塵將欲飛。
---
荀昶·青青河畔草 (瑟調曲三，四十首之二十二)
詩題：青青河畔草
篇目：瑟調曲三，四十首之二十二
朝代：南朝梁
作者：荀昶
卷別：卷三十八：相和歌辭十三
詩文：熒熒山上火，苕苕隔隴左，隴左不可至，精爽通寤寐。寤寐衾幬同，忽覺在他邦。他邦各異邑，相逐不相及。迷墟在望煙，木落知冰堅。升朝各自進，誰肯相攀牽。客從北方來，遺我端弋綈。命僕開弋綈，中有隱起珪。長跪讀隱珪，辭苦聲亦淒，上言各努力，下言長相懷。
---
荊軻·渡易水 (四十七首之三十九)
詩題：渡易水
篇目：四十七首之三十九
朝代：戰國
作者：荊軻
卷別：卷五十八：琴曲歌辭二
詩題解：一曰《荊軻歌》。《史記》曰：「燕太子丹使荊軻刺秦王，丹送之至於易水之上，軻使高漸離擊筑，荊軻和而歌，為變徵之聲。又前而為此歌，復為羽聲忼慨，於是就車而去。」《樂府廣題》曰：「後人以為琴中曲。」按《琴操》商調有《易水曲》，荊軻所作，亦曰《渡易水》是也。
詩文：風蕭蕭兮易水寒，壯士一去兮不復還。
---
莊南傑·傷哉行 (三十三首之四)
詩題：傷哉行
篇目：三十三首之四
朝代：唐
作者：莊南傑
卷別：卷六十二：雜曲歌辭二
詩文：兔走烏飛不相見，人事依稀速如電。王母夭桃一度開，玉樓紅粉千回變。車馳馬走咸陽道，石家舊宅空荒草。秋雨無情不惜花，芙蓉一一驚香倒。勸君莫謾栽荊棘，秦皇虛費驅山力【秦皇虛負驅山力】。英風一去更無言，白骨沈埋暮山碧。
---
莊南傑·湘弦曲 (樂府雜題二，五十首之四十三)
詩題：湘弦曲
篇目：樂府雜題二，五十首之四十三
朝代：唐
作者：莊南傑
卷別：卷九十一：新樂府辭二
詩文：楚琴錚錚戛秋露，巫雲兩腳飛朝暮。古磬高敲百尺樓，孤猿夜哭千丈樹。雲軯碾火聲瓏瓏，連山卷盡長江空。鶯啼寂寞花枝雨，鬼嘯荒郊松柏風。滿堂怨咽悲相續，苦調中含古離曲。繁弦響絕楚魂遙，湘江水碧湘山綠。
---
莊南傑·雁門太守行 (瑟調曲四，三十九首之十八)
詩題：雁門太守行
篇目：瑟調曲四，三十九首之十八
朝代：唐
作者：莊南傑
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《雁門太守行》歌古洛陽令一篇。』」《後漢書》曰：「王渙，字稚子，廣漢郪人也。父順，安定太守。渙少好俠，尚氣力，晚改節敦儒學，習書讀律，略通大義。後舉茂才，除溫令。討擊姦猾，境內清夷，商人露宿於道。其有放牛者，輒云，以屬稚子，終無侵犯。在溫三年，遷兗州刺史。繩正部郡，威風大行。後坐考妖言不實論，歲餘征拜侍御史。永元十五年，還為洛陽令。政平訟理，發擿姦伏，京師稱嘆，以為有神算。元興元年病卒。百姓咨嗟，男女老壯相與致奠醊，以千數。及喪西歸，經弘農，民庶皆設槃案於路，吏問其故，咸言平常持米到洛，為卒司所抄，恆亡其半。自王君在事，不見侵枉，故來報恩。其政化懷物如此。民思其德，為立祠安陽亭西。每食輒弦歌而薦之。永嘉二年，鄧太后詔嘉其節義，而以子石為郎中。延熹中，桓帝事黃老道，悉毀諸旁祀，唯存卓茂與渙祠焉。」《樂府解題》曰：「按古歌詞，歷述渙本末，與傳合。而曰《雁門太守行》，所未詳。若梁簡文帝『輕霜中夜下』，備言邊城征戰之思，皇甫規雁門之問，蓋據題為之也。」
詩文：旌旗閃閃搖天末，長笛橫吹虜塵闊。跨下嘶風白練獰，腰間切玉青蛇活。
---
莊南傑·黃雀行 (漢鐃歌中，二十八首之二十一)
詩題：黃雀行
篇目：漢鐃歌中，二十八首之二十一
朝代：唐
作者：莊南傑
卷別：卷十八：鼓吹曲辭三
詩文：穿屋穿牆不知止，爭樹爭巢入營死。林間公子挾彈弓，一丸致斃花叢裏。小雛黃口未有知，青天不解高高飛。虞人設網當要路，白日啾嘲禍萬機。
---
萬楚·楊白花 (二十六首之十二)
詩題：楊白花
篇目：二十六首之十二
朝代：唐
作者：萬楚
卷別：卷七十三：雜曲歌辭十三
詩文：山陰柳家女，九日採茱萸。復得東鄰伴，雙為陌上姝。插花向高髻，結子置長裾。作性恆遲緩，非關姹丈夫。平明折林樹，日入反城隅。俠客邀羅袖，行人挑短書。蛾眉自有主，年少莫踟躕。
---
董思恭·三婦豔詩 (清調曲三，四十八首之三十二)
詩題：三婦豔詩
篇目：清調曲三，四十八首之三十二
朝代：唐
作者：董思恭
卷別：卷三十五：相和歌辭十
詩文：大婦裁紈素，中婦弄明璫。小婦多姿態，登樓紅粉妝。丈人且安坐，初日漸流光。
---
董思恭·王昭君 (吟嘆曲，五十九首之十四)
詩題：王昭君
篇目：吟嘆曲，五十九首之十四
朝代：唐
作者：董思恭
卷別：卷二十九：相和歌辭四
詩文：琵琶馬上彈，行路曲中難。漢月正南遠，燕山直北寒。髻鬟風拂散【髻鬟風拂亂】，眉黛雪沾殘。斟酌紅顏盡，何勞鏡裏看。
---
蔡君知·君馬黃 (漢鐃歌中，七十一首之二十六)
詩題：君馬黃
篇目：漢鐃歌中，七十一首之二十六
朝代：南朝陳
作者：蔡君知
卷別：卷十七：鼓吹曲辭二
詩文：君馬徑西極，臣馬出東方。足策浮雲影，珂連明月光。水凍恆傷骨，蹄寒為踐霜，躊躇嗟伏櫪，空想欲從良。
---
蔡琰·胡笳十八拍，第一拍 (三十六首之一)
詩題：胡笳十八拍，第一拍
篇目：三十六首之一
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：我生之初尚無為，我生之後漢祚衰。天不仁兮降亂離，地不仁兮使我逢此時。干戈日尋兮道路危，民卒流亡兮共哀悲。煙塵蔽野兮胡虜盛，志意乖兮節義虧。對殊俗兮非我宜，遭惡辱兮當告誰。笳一會兮琴一拍，心潰死兮無人知。
---
蔡琰·胡笳十八拍，第七拍 (三十六首之七)
詩題：胡笳十八拍，第七拍
篇目：三十六首之七
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：日暮風悲兮邊聲四起，不知愁心兮說向誰是。原野蕭條兮烽戎萬裏，俗賤老弱兮少壯為美。逐有水草兮安家葺壘，牛羊滿地兮聚如蜂蟻【牛羊滿野兮聚如蜂蟻】。草盡水竭兮羊馬皆徙，七拍流恨兮惡居於此。
---
蔡琰·胡笳十八拍，第三拍 ()
詩題：胡笳十八拍，第三拍
篇目：
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：越漢國兮入胡城，亡家失身兮不如無生。氈裘為裳兮骨肉震驚，羯膻為味兮枉遏我情。鞞鼓喧兮從夜達明，風浩浩兮暗塞昏營。傷今感昔兮三拍成，銜悲畜恨兮何時平！
---
蔡琰·胡笳十八拍，第九拍 (三十六首之九)
詩題：胡笳十八拍，第九拍
篇目：三十六首之九
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：天無涯兮地無邊，我心愁兮亦復然。人生倏忽兮如白駒之過隙，然不得歡樂兮當我之盛年。怨兮欲問天，天蒼蒼兮上無緣。舉頭仰望兮空雲煙，九拍懷情兮誰為傳。
---
蔡琰·胡笳十八拍，第二拍 (三十六首之二)
詩題：胡笳十八拍，第二拍
篇目：三十六首之二
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：戎羯逼我兮為室家，將我行兮向天涯。雲山萬重兮歸路遐，疾風千里兮揚塵沙。人多暴猛兮如蟲蛇，控弦被甲兮為驕奢。兩拍張懸兮弦欲絕，志摧心折兮自悲嗟。
---
蔡琰·胡笳十八拍，第五拍 (三十六首之五)
詩題：胡笳十八拍，第五拍
篇目：三十六首之五
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：雁南征兮欲寄邊心，雁北歸兮為得漢音。雁飛高兮邈難尋，空腸斷兮思愔愔。攢眉向月兮撫雅琴，五拍泠泠兮意彌深。
---
蔡琰·胡笳十八拍，第八拍 (三十六首之八)
詩題：胡笳十八拍，第八拍
篇目：三十六首之八
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：為天有眼兮何不見我獨漂流，為神有靈兮何事處我天南海北頭。我不負天兮天何配我殊匹，我不負神兮神何殛我越荒州。製茲八拍兮擬排憂，何知曲成兮轉悲愁。
---
蔡琰·胡笳十八拍，第六拍 (三十六首之六)
詩題：胡笳十八拍，第六拍
篇目：三十六首之六
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：冰霜凜凜兮身苦寒，飢對肉酪兮不能餐。夜聞隴水兮聲嗚咽，朝見長城兮路杳漫。追思往日兮行李難，六拍悲來兮欲罷彈。
---
蔡琰·胡笳十八拍，第十一拍 (三十六首之十一)
詩題：胡笳十八拍，第十一拍
篇目：三十六首之十一
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：我非貪生而惡死，不能捐身兮心有以。生仍冀得兮歸桑梓，死當埋骨兮長已矣。日居月諸兮在戎壘，胡人寵我兮有二子。鞠之育之兮不羞恥，愍之念之兮生長邊鄙。十有一拍兮因茲起，哀響兮徹心髓。
---
蔡琰·胡笳十八拍，第十三拍 (三十六首之十三)
詩題：胡笳十八拍，第十三拍
篇目：三十六首之十三
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：不謂殘生兮卻得旋歸，撫抱胡兒兮泣下霑衣。漢使迎我兮四牡騑騑，胡兒號兮誰得知。與我生死兮逢此時，愁為子兮日無光輝。焉得羽翼兮將汝歸，一步一遠兮足難移。魂消影絕兮恩愛遺，十有三拍兮弦急調悲，肝腸攪刺兮人莫我知。
---
蔡琰·胡笳十八拍，第十二拍 (三十六首之十二)
詩題：胡笳十八拍，第十二拍
篇目：三十六首之十二
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：東風應律兮暖氣多，漢家天子兮布陽和。羌胡踏舞兮共謳歌，兩國交歡兮罷兵戈。忽逢漢使兮稱近詔，遣千金兮贖妾身。喜得生還兮逢聖君，嗟別二子兮會無因。十有二拍兮哀樂均，去住兩情兮誰具陳。
---
蔡琰·胡笳十八拍，第十拍 (三十六首之十)
詩題：胡笳十八拍，第十拍
篇目：三十六首之十
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：城頭烽火不曾滅，疆場征戰何時歇。殺氣朝朝衝塞門，胡風夜夜吹邊月。故鄉隔兮音塵絕，哭無聲兮氣將咽。一生辛苦兮緣別離，十拍悲深兮淚成血。
---
蔡琰·胡笳十八拍，第四拍 (三十六首之四)
詩題：胡笳十八拍，第四拍
篇目：三十六首之四
朝代：漢
作者：蔡琰
卷別：卷五十九：琴曲歌詞三
詩題解：《後漢書》曰：「蔡琰，字文姬，邕之女也。博學有才辯，又妙於音律，適河東衛仲道。夫亡無子，歸寧于家。興平中，天下喪亂，文姬沒於南匈奴。在胡中十二年，生二子。曹操痛邕無嗣，乃遣使者以金璧贖之，而重嫁陳留董祀。後感傷亂離，追懷悲憤，作詩二章。」《蔡琰別傳》曰：「漢末大亂，琰為胡騎所獲，在右賢王部伍中。春月登胡殿，感笳之音，作詩言志，曰：『胡笳動兮邊馬鳴，孤雁歸兮聲嚶嚶。』」唐劉商《胡笳曲序》曰：「蔡文姬善琴，能為《離鸞別鶴之操》。胡虜犯中原，為胡人所掠，入番為王后，王甚重之。武帝與邕有舊，敕大將軍贖以歸漢。胡人思慕文姬，乃卷蘆葉為吹笳，奏哀怨之音。後董生以琴寫胡笳聲為十八拍，今之《胡笳弄》是也。」《琴集》曰：「大胡笳十八拍，小胡笳十九拍，並蔡琰作。」按蔡翼《琴曲》有大小胡笳十八拍。沈遼集世名流家聲小胡笳，又有契聲一拍，共十九拍，謂之祝家聲。祝氏不詳何代人，李良輔《廣陵止息譜序》曰：「契者，明會合之至理，殷勤之餘也。」李肇《國史補》曰：「唐有董庭蘭，善沈聲、祝聲，蓋大小胡笳云。」
詩文：無日無夜兮不思我鄉土，稟氣含生兮莫過我最苦。天災國亂兮人無主，唯我薄命兮沒戎虜。俗殊心異兮身難處，嗜慾不同兮誰可與語。尋思涉歷兮何囏阻，四拍成兮益悽楚。
---
蕭倣·懿宗舞 (唐享太廟樂章，十一首之十)
詩題：懿宗舞
篇目：唐享太廟樂章，十一首之十
朝代：唐
作者：蕭倣
卷別：卷十一：郊廟歌辭十一
詩文：聖祚無疆，慶傳樂章。金枝繁茂，玉葉延長。海瀆常晏，波濤不揚。汪汪美化，垂範今王。
---
蕭子範·羅敷行 (相和曲下，五十三首之三十八)
詩題：羅敷行
篇目：相和曲下，五十三首之三十八
朝代：南朝梁
作者：蕭子範
卷別：卷二十八：相和歌辭三
詩文：城南日半上，微步弄妖姿。含情動燕俗，顧景笑齊眉。不愛柔桑盡，還憶畏蠶飢。春風若有顧，惟願落花遲。
---
蕭子雲·介雅，三首之一 (梁三朝雅樂歌，三十八首之十四)
詩題：介雅，三首之一
篇目：梁三朝雅樂歌，三十八首之十四
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「上壽酒奏《介雅》，取《詩·大雅》云：『君子萬年，介爾景福』也。三朝用之。」
詩文：明君創洪業，大同登頌聲。開元洽百禮，來儀奏九成。申錫南山祚，赫赫復明明。
---
蕭子雲·介雅，三首之三 (梁三朝雅樂歌，三十八首之十六)
詩題：介雅，三首之三
篇目：梁三朝雅樂歌，三十八首之十六
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「上壽酒奏《介雅》，取《詩·大雅》云：『君子萬年，介爾景福』也。三朝用之。」
詩文：四氣新元旦，萬壽初今朝。趨拜齊袞玉，鐘石變簫韶。日升等皇運，洪基邈且遙。
---
蕭子雲·介雅，三首之二 (梁三朝雅樂歌，三十八首之十五)
詩題：介雅，三首之二
篇目：梁三朝雅樂歌，三十八首之十五
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「上壽酒奏《介雅》，取《詩·大雅》云：『君子萬年，介爾景福』也。三朝用之。」
詩文：三朝禮樂和，百福隨春酒。玉樽湛而獻，聰明作元后。安樂享延年，無疆臣拜手。
---
蕭子雲·俊雅，三首之一 (梁三朝雅樂歌，三十八首之四)
詩題：俊雅，三首之一
篇目：梁三朝雅樂歌，三十八首之四
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「眾官出入奏《俊雅》，取《禮記·王制》云：『司徒選士之秀者升之學，曰俊士也。』二郊、太廟、明堂，三朝同用焉。」
詩文：惟王建國，辨方正位。於赫有梁，向明而治。知人則哲，聰明文思。思皇多士，俊乂咸事。弗惟其官，惟人乃備。
---
蕭子雲·俊雅，三首之三 (梁三朝雅樂歌，三十八首之六)
詩題：俊雅，三首之三
篇目：梁三朝雅樂歌，三十八首之六
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「眾官出入奏《俊雅》，取《禮記·王制》云：『司徒選士之秀者升之學，曰俊士也。』二郊、太廟、明堂，三朝同用焉。」
詩文：客入金奏，賓至縣興。威儀有則，是降是升。百辟卿士，元首是承。左右秩秩，終敬且矜。彝倫攸序，王猷以凝。
---
蕭子雲·俊雅，三首之二 (梁三朝雅樂歌，三十八首之五)
詩題：俊雅，三首之二
篇目：梁三朝雅樂歌，三十八首之五
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「眾官出入奏《俊雅》，取《禮記·王制》云：『司徒選士之秀者升之學，曰俊士也。』二郊、太廟、明堂，三朝同用焉。」
詩文：訓迪庶工，位以德序。恭己而治，垂旒當宁。或以言揚，或以事舉。春朝秋覲，圭幣惟旅。翼翼酆、郇，峨峨齊、楚。
---
蕭子雲·商引 (相和六引，十七首之十一)
詩題：商引
篇目：相和六引，十七首之十一
朝代：南朝梁
作者：蕭子雲
卷別：卷二十六：相和歌辭一
詩文：君臣數九發涼風，三弦夷則白藏通，充諧候管和六同。
---
蕭子雲·宮引 (相和六引，十七首之九)
詩題：宮引
篇目：相和六引，十七首之九
朝代：南朝梁
作者：蕭子雲
卷別：卷二十六：相和歌辭一
詩題解：《晉書·樂志》曰：「五聲，宮為君，宮之為言中也。中和之道，無往而不理焉。商為臣，商之為言強也，謂金性之堅強也。角為民，角之為言觸也，謂象諸陽氣，觸物而生也。徵為事，徵之為言止也，言物盛則止也。羽為物，羽之為言舒也，言陽氣將復，萬物孳育而舒生也。是以聞宮聲使人溫良而寬大，聞商聲使人方廉而好義，聞角聲使人惻隱而仁愛，聞徵聲使人樂養而好施，聞羽聲使人恭儉而好禮。」《隋書·樂志》曰：「梁有相和五引，三朝第一奏之，陳氏因焉。隋文帝開皇中，改五引為五音。唯迎氣於五郊，降神奏之。《月令》所謂『孟春其音角』也。」按古有清角、清徵之流，此則當聲為曲，即五音是也。《唐書·樂志》曰：「五郊迎氣，各以月律而奏其音。」蓋因隋舊制云。
詩文：宅中為君聲之始，氣和而應律生子，四宮既作陰陽理。
---
蕭子雲·寅雅 (梁三朝雅樂歌，三十八首之十)
詩題：寅雅
篇目：梁三朝雅樂歌，三十八首之十
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「王公出入奏《寅雅》，取《尚書》《周官》云：『貳公弘化，寅亮天地』也。三朝用之。」
詩文：車同軌，行同倫。來萬國，相九賓。延群后，朝藎臣。禮時行，樂日新。摐夷則，奏雅寅。袞衣曜，玉帛陳。儀抑抑，皇恂恂。
---
蕭子雲·胤雅 (梁三朝雅樂歌，三十八首之八)
詩題：胤雅
篇目：梁三朝雅樂歌，三十八首之八
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「皇太子出入奏《胤雅》，取《詩》『君子萬年，永錫祚胤』也。三朝用之。」
詩文：天下為家，大樑受命。眷求一德，惟烈無競。儀刑哲王，元良誕慶。灼灼明兩，作離承聖。英華外發，溫文成性。立師立保，左右惟政。休有烈光，前星比盛。
---
蕭子雲·角引 (相和六引，十七首之十七)
詩題：角引
篇目：相和六引，十七首之十七
朝代：南朝梁
作者：蕭子雲
卷別：卷二十六：相和歌辭一
詩文：其音為物登玄英，制留循短位濁清，惟皇創則和且平。
---
蕭子雲·角引 (相和六引，十七首之十三)
詩題：角引
篇目：相和六引，十七首之十三
朝代：南朝梁
作者：蕭子雲
卷別：卷二十六：相和歌辭一
詩文：蟄蟲始振音在斯，五聲六律旋相為，《韶》繼《夏》盡備《咸池》。
---
蕭子雲·角引 (相和六引，十七首之十五)
詩題：角引
篇目：相和六引，十七首之十五
朝代：南朝梁
作者：蕭子雲
卷別：卷二十六：相和歌辭一
詩文：朱明在離日長至，候氣而動徵為事，六樂成文從之備。
---
蕭子雲·雍雅，三首之一 (梁三朝雅樂歌，三十八首之三十六)
詩題：雍雅，三首之一
篇目：梁三朝雅樂歌，三十八首之三十六
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「撤饌奏《雍雅》，取《禮記·仲尼燕居》云『大饗客出以《雍》撤』也。三朝用之。」
詩文：穆穆天子，時惟聖敬。濟濟群公，恭為德柄。為撤有典，膳夫是命。禮行禘嘗，義光朝聘。神饗其德，民洽其慶。
---
蕭子雲·雍雅，三首之三 (梁三朝雅樂歌，三十八首之三十八)
詩題：雍雅，三首之三
篇目：梁三朝雅樂歌，三十八首之三十八
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「撤饌奏《雍雅》，取《禮記·仲尼燕居》云『大饗客出以《雍》撤』也。三朝用之。」
詩文：戒食有章，卒食惟序。庭鳴金奏，凱收籩筥。客出以《雍》，撤以振羽。離磬乃作，和鐘備舉。濟濟威儀，喤喤簨簴。
---
蕭子雲·雍雅，三首之二 (梁三朝雅樂歌，三十八首之三十七)
詩題：雍雅，三首之二
篇目：梁三朝雅樂歌，三十八首之三十七
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「撤饌奏《雍雅》，取《禮記·仲尼燕居》云『大饗客出以《雍》撤』也。三朝用之。」
詩文：尚有和羹，既戒且平。亦有其餕，亦惟克明。其餕惟旅，其酳惟成。百禮斯洽，三宥已行。明哉元首，遹駿其聲。
---
蕭子雲·需雅，八首之一 (梁三朝雅樂歌，三十八首之二十五)
詩題：需雅，八首之一
篇目：梁三朝雅樂歌，三十八首之二十五
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：農用八政食為元，播時百穀民所天。禘嘗郊社盡潔虔，讌饗饋食禮節宣。九功惟序登頌絃。
---
蕭子雲·需雅，八首之七 (梁三朝雅樂歌，三十八首之三十一)
詩題：需雅，八首之七
篇目：梁三朝雅樂歌，三十八首之三十一
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：春酸夏苦各有宜，筐筥錡釜備糗酏。逡巡揖讓詔司儀，卑高制節明等差，君臣之序正在斯。
---
蕭子雲·需雅，八首之三 (梁三朝雅樂歌，三十八首之二十七)
詩題：需雅，八首之三
篇目：梁三朝雅樂歌，三十八首之二十七
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：始諸飲食物之初，設卦觀象受以需。蒸民乃粒有牲芻，自衛反魯刪《詩》《書》。弋不射宿殺已祛。
---
蕭子雲·需雅，八首之二 (梁三朝雅樂歌，三十八首之二十六)
詩題：需雅，八首之二
篇目：梁三朝雅樂歌，三十八首之二十六
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：感物而動物靡遂，大羹不和有遺味。非極口腹而行氣，節之民心殺攸貴，寧為禮本饔與餼。
---
蕭子雲·需雅，八首之五 (梁三朝雅樂歌，三十八首之二十九)
詩題：需雅，八首之五
篇目：梁三朝雅樂歌，三十八首之二十九
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：《雅》有《泂酌》《風》《采蘋》，薀藻之菜非八珍。澗溪沼沚貴先民，明信之德感人神。譬諸禴祭在西鄰。
---
蕭子雲·需雅，八首之八 (梁三朝雅樂歌，三十八首之三十二)
詩題：需雅，八首之八
篇目：梁三朝雅樂歌，三十八首之三十二
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：日月光華風四塞，規饗有序儀不忒。匪天私梁乃佑德，光被四表自南北，長世綴旒為下國。
---
蕭子雲·需雅，八首之六 (梁三朝雅樂歌，三十八首之三十)
詩題：需雅，八首之六
篇目：梁三朝雅樂歌，三十八首之三十
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：行葦之微猶勿踐，寧惟血氣無身剪。聖人之心微而顯，千里之應出言善，況遂豚魚革前典。
---
蕭子雲·需雅，八首之四 (梁三朝雅樂歌，三十八首之二十八)
詩題：需雅，八首之四
篇目：梁三朝雅樂歌，三十八首之二十八
朝代：南朝梁
作者：蕭子雲
卷別：卷十四：燕射歌辭二
詩題解：《隋書·樂志》曰：「食舉奏《需雅》，取《易·象》曰：『雲上於天，需，君子以飲食宴樂』也。三朝用之。」
詩文：在昔哲王觀民志，庶羞百品因時備。為善不同同歸治，蔬膳菲食化始至。率物以躬行尊位。
---
蕭子顯·南征曲 (四十八首之三十四)
詩題：南征曲
篇目：四十八首之三十四
朝代：南朝梁
作者：蕭子顯
卷別：卷七十四：雜曲歌辭十四
詩文：櫂歌來揚女，操舟驚越人。圖蛟怯水伯，照鷁竦江神。
---
蕭子顯·從軍行 (平調曲三，四十五首之三十六)
詩題：從軍行
篇目：平調曲三，四十五首之三十六
朝代：南朝梁
作者：蕭子顯
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：左角明王侵漢邊；輕薄良家惡少年。縱橫向沮澤，凌厲取山田。黃塵不見景，飛蓬恆滿天。邀功封浞野，竊寵劫祁連。春風春月將進酒，妖姬舞女亂君前。
---
蕭子顯·日出東南隅行 (相和曲下，五十三首之四十五)
詩題：日出東南隅行
篇目：相和曲下，五十三首之四十五
朝代：南朝梁
作者：蕭子顯
卷別：卷二十八：相和歌辭三
詩文：大明上迢迢，陽城射淩霄。光照窗中婦，絕世同阿嬌。明鏡盤龍刻，簪羽鳳凰雕。逶迤梁家髻，冉弱楚宮腰。輕紈雜重錦，薄縠間飛綃。三六前年暮，四五今年朝。蠶龍拾芳翠，桑陌采柔條。出入東城里，上下洛西橋。忽逢車馬客，飛蓋動襜軺。單衣鼠毛織，寶劍羊頭銷。丈夫疲應對，從者輟銜鑣。柱間徒脈脈，垣上幾翹翹。女本西家宿，君自上宮要。漢馬三萬匹，夫婿任嫖姚。鞶囊虎頭綬，左珥鳧盧貂。橫吹龍鍾管，奏鼓象牙簫。十五張內侍，十八賈登朝。皆笑顏郎老，盡訝董公超。
---
蕭子顯·烏棲曲 (西曲歌中，八十首之十一)
詩題：烏棲曲
篇目：西曲歌中，八十首之十一
朝代：南朝梁
作者：蕭子顯
卷別：卷四十八：清商曲辭五
詩文：芳樹歸飛聚儔匹，猶有殘光半山日。莫憚褰裳不相求，漢皋遊女習風流。
---
蕭子顯·燕歌行 (平調曲三，四十五首之十五)
詩題：燕歌行
篇目：平調曲三，四十五首之十五
朝代：南朝梁
作者：蕭子顯
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：風光遲舞出青蘋，蘭條翠鳥鳴發春。洛陽梨花落如雪，河邊細草細如茵。桐生井底葉交枝，今看無端雙燕離。五重飛樓入河漢，九華閣道暗清池。遙看白馬津上吏，傳道黃龍征戍兒。明月金光徒照妾【明月金光從照妾】，浮雲玉葉君不知。思君昔去柳依依，至今八月避暑歸。明珠蠶繭勉登機，鬱金香𤾡特香衣。洛陽城頭雞欲曙，丞相府中烏未飛，夜夢征人縫狐貉，私憐織婦裁錦緋。吳刀鄭綿絡，寒閨夜被薄。芳年海上水中鳧，日暮寒夜空城雀。
---
蕭子顯·美女篇 (齊瑟行，十九首之五)
詩題：美女篇
篇目：齊瑟行，十九首之五
朝代：南朝梁
作者：蕭子顯
卷別：卷六十三：雜曲歌辭三
詩題解：美女者，以喻君子。言君子有美行，願得明君而事之。若不遇時，雖見徵求，終不屈也。
詩文：章丹蹔輟舞，巴姬請罷弦。佳人淇洧出，豔趙復傾燕。繁穠既為李，照水亦成蓮。朝酤成都酒，暝數河間錢。餘光幸未借，蘭膏空自煎。
---
蕭岑·櫂歌行 (瑟調曲五，四十四首之三十二)
詩題：櫂歌行
篇目：瑟調曲五，四十四首之三十二
朝代：隋
作者：蕭岑
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：桂酒既潺湲，輕舟亦乘駕。鼓枻何吟吟，吟我皇唐化。容與滄浪中，淹留明月夜。
---
蕭愨·濟黃河 (四十八首之三十九)
詩題：濟黃河
篇目：四十八首之三十九
朝代：隋
作者：蕭愨
卷別：卷七十四：雜曲歌辭十四
詩文：大蕃連帝室，驂駕奉皇猷。未明驅羽騎，凌晨方畫舟。津城度維錦，岸柳夾緹油。鐘聲颺別島，旗影照蒼流。早光生劍服，朝風起節樓。滔滔細波動，裔裔輕舷浮。迴橈避近磧，放舳下前洲。全疑上天漢，不異謁蓬丘。望知雲氣合，聽識水聲秋。從軍何等樂，喜從神仙遊。
---
蕭愨·臨高臺 (漢鐃歌中，二十八首之十四)
詩題：臨高臺
篇目：漢鐃歌中，二十八首之十四
朝代：隋
作者：蕭愨
卷別：卷十八：鼓吹曲辭三
詩文：崇臺高百尺，迥出望仙宮。畫栱浮朝氣【畫栱浮雲氣】，飛梁照晚虹。小衫飄霧縠，豔粉拂輕紅。笙吹汶陽篠，琴奏嶧山桐。舞逐飛龍引，花隨少女風。臨春今若此，極宴豈無窮。
---
蕭愨·飛龍引 (四十四首之一)
詩題：飛龍引
篇目：四十四首之一
朝代：隋
作者：蕭愨
卷別：卷六十：琴曲歌辭四
詩文：河曲銜圖出，江上負舟歸。欲因作雨去，還逐景雲飛。引商吹細管，下徵泛長徽。持此淒清引，春夜舞羅衣。
---
蕭慤·上之回 (漢鐃歌上，二十二首之十一)
詩題：上之回
篇目：漢鐃歌上，二十二首之十一
朝代：隋
作者：蕭慤
卷別：卷十六：鼓吹曲辭一
詩文：發軔城西畤，回輿事北遊。山寒石道凍，葉下故宮秋。朔路傳清警，邊風卷畫旒。歲餘巡省畢，擁仗返皇州。
---
蕭捴·勞歌 (歌辭四，四十八首之十三)
詩題：勞歌
篇目：歌辭四，四十八首之十三
朝代：北朝北周
作者：蕭捴
卷別：卷八十六：雜歌謠辭四
詩題解：《莊子》曰：「勞我以生，佚我以老，息我以死。」《韓詩》曰：「飢者歌食，勞者歌事。」若伍緝之云「迍邅已窮極」，又云「居身苦且危」，則勞生可知矣。 
詩文：百年能幾許，公事罷平生。寄言任立政，誰憐李少卿。
---
蕭捴·霜婦吟 (四十首之三十)
詩題：霜婦吟
篇目：四十首之三十
朝代：北朝北周
作者：蕭捴
卷別：卷七十六：雜曲歌辭十六
詩文：寒夜靜房櫳，孤妾思偏叢。悲生聚紺黛，淚下浸妝紅。蓄恨縈心裏，含啼歸帳中。會須明月落，那忍見床空。
---
蕭撝·日出行 (相和曲下，五十三首之五十一)
詩題：日出行
篇目：相和曲下，五十三首之五十一
朝代：北朝北周
作者：蕭撝
卷別：卷二十八：相和歌辭三
詩文：昏昏隱遠霧，團團乘陣雲。正值秦樓女，含嬌酬使君。
---
蕭淳·長相思 (五十二首之三十五)
詩題：長相思
篇目：五十二首之三十五
朝代：南朝陳
作者：蕭淳
卷別：卷六十九：雜曲歌辭九
詩文：長相思，久離別，新燕參差條可結。壺關遠，雁書絕，對雲恆憶陣，看花復愁雪。猶有望歸心，流黃未剪截。
---
蕭統·上林 (六十六首之二十三)
詩題：上林
篇目：六十六首之二十三
朝代：南朝梁
作者：蕭統
卷別：卷七十七：雜曲歌辭十七
詩文：千金騕褭騎，萬斥流水車，爭遊上林苑，高蓋逗春華。
---
蕭統·將進酒 (漢鐃歌中，七十一首之二十二)
詩題：將進酒
篇目：漢鐃歌中，七十一首之二十二
朝代：南朝梁
作者：蕭統
卷別：卷十七：鼓吹曲辭二
詩文：洛陽輕薄子，長安遊俠兒。宜城溢渠盌，中山浮羽卮。
---
蕭統·有所思 (漢鐃歌中，七十一首之五十一)
詩題：有所思
篇目：漢鐃歌中，七十一首之五十一
朝代：南朝梁
作者：蕭統
卷別：卷十七：鼓吹曲辭二
詩文：公子遠于隔，乃在天一方。望望江山阻，悠悠道路長。別前秋葉落，別後春花芳。雷嘆一聲響，雨淚忽成行。悵望情無極，傾心還自傷。
---
蕭綱·上之回 (漢鐃歌上，二十二首之九)
詩題：上之回
篇目：漢鐃歌上，二十二首之九
朝代：南朝梁
作者：蕭綱
卷別：卷十六：鼓吹曲辭一
詩文：前旆拂回中，後車臨桂宮。輕絲駐雲罕，春色繞川風。桃林方灼灼，柳路日曈曈。笳聲駭胡騎，清磬讋山戎。微臣今拜手，願帝永無窮。
---
蕭綱·上留田行 (瑟調曲三，四十首之二十八)
詩題：上留田行
篇目：瑟調曲三，四十首之二十八
朝代：南朝梁
作者：蕭綱
卷別：卷三十八：相和歌辭十三
詩題解：《古今樂錄》曰：「王僧虔《技錄》有《上留田行》，今不歌。」崔豹《古今注》曰：「上留田，地名也。人有父母死不字其孤弟者，鄰人為其弟作悲歌以風其兄，故曰《上留田》。」《樂府廣題》曰：「蓋漢世人也。云『里中有啼兒，似類親父子。回車問啼兒，慷慨不可止。』」
詩文：正月土膏初欲發，天馬照耀動農祥。田家斗酒群相勞，為歌長安金鳳皇。
---
蕭綱·中婦織流黃 (清調曲三，四十八首之三十四)
詩題：中婦織流黃
篇目：清調曲三，四十八首之三十四
朝代：南朝梁
作者：蕭綱
卷別：卷三十五：相和歌辭十
詩文：翻花滿階砌，愁人獨上機。浮雲西北起，孔雀東南飛。調絲時繞腕，易鑷乍牽衣。鳴梭逐動釧，紅妝映落暉。
---
蕭綱·別鶴 (四十七首之二十七)
詩題：別鶴
篇目：四十七首之二十七
朝代：南朝梁
作者：蕭綱
卷別：卷五十八：琴曲歌辭二
詩文：接翮同發燕，孤飛獨向楚。值雪已迷群，驚風復失侶。
---
蕭綱·升仙篇 (三十三首之十二)
詩題：升仙篇
篇目：三十三首之十二
朝代：南朝梁
作者：蕭綱
卷別：卷六十四：雜曲歌辭四
詩文：少室堪求道，明光可學仙。丹繒碧林宇，綠玉黃金篇。雲車了無轍，風馬詎須鞭。靈桃恆可餌，幾迴三千年。
---
蕭綱·君子行 (平調曲三，四十五首之三)
詩題：君子行
篇目：平調曲三，四十五首之三
朝代：南朝梁
作者：蕭綱
卷別：卷三十二：相和歌辭七
詩題解：《樂府解題》曰：「古辭云『君子防未然』，蓋言遠嫌疑也。又有《君子有所思行》，辭旨與此不同。」
詩文：君子懷琬琰，不使涅塵淄。從容子雲閣，寂寞仲舒帷。多謝悠悠子，管窺良可悲。
---
蕭綱·夜夜曲 (四十首之十一)
詩題：夜夜曲
篇目：四十首之十一
朝代：南朝梁
作者：蕭綱
卷別：卷七十六：雜曲歌辭十六
詩題解：《夜夜曲》，梁沈約所作也。梁《樂府解題》曰：「《夜夜曲》，傷獨處也。」
詩文：靄靄夜中霜，何關向曉光。枕啼常帶粉，身眠不著床。蘭膏盡更益，薰爐滅復香。但問愁多少，便知夜短長。
---
蕭綱·妾薄命 (三十三首之十六)
詩題：妾薄命
篇目：三十三首之十六
朝代：南朝梁
作者：蕭綱
卷別：卷六十二：雜曲歌辭二
詩題解：《樂府解題》曰：「《妾薄命》，曹植云：『日月既逝西藏。』蓋恨燕私之歡不久。梁簡文帝云：『名都多麗質。』傷良人不返，王嬙遠聘，盧姬嫁遲也。」
詩文：名都多麗質，本自恃容姿。蕩子行未至，秋胡無定期。玉貌歇紅臉，長嚬串翠眉。奩鏡迷朝色，縫鍼脆故絲。本異搖舟咎，何關竊席疑。生離誰拊背，溘死詎來遲。王嬙貌本絕，踉蹌入氈帷。盧姬嫁日晚，非復少年時【非復年少時】。轉山猶可遂，烏白望難期。妾心徒自苦，傍人會見嗤。
---
蕭綱·巴東三峽歌，二首之一 (歌辭四，四十八首之二十)
詩題：巴東三峽歌，二首之一
篇目：歌辭四，四十八首之二十
朝代：南朝梁
作者：蕭綱
卷別：卷八十六：雜歌謠辭四
詩題解：酈道元《水經注》曰：「巴東三峽，謂廣溪峽、巫峽、西陵峽也。三峽七百里中，兩岸連山，略無闕處。重巖疊嶂，隱蔽天日。非亭午夜分，不見日月。其中有灘，名曰黃牛。江湍紆回，信宿猶見，故行者謠曰：『朝發黃牛，暮宿黃牛。三日三暮，黃牛如故。』《宜都山川記》曰：自黃牛灘東入西陵界，至峽口一百許里，山水紆曲，林木高茂。猿鳴至清，山谷傳響，泠泠不絕，行者聞之，莫不懷土，故漁者歌云。」
詩文：巴東三峽巫峽長，猿鳴三聲淚沾裳。
---
蕭綱·巴東三峽歌，二首之二 (歌辭四，四十八首之二十一)
詩題：巴東三峽歌，二首之二
篇目：歌辭四，四十八首之二十一
朝代：南朝梁
作者：蕭綱
卷別：卷八十六：雜歌謠辭四
詩題解：酈道元《水經注》曰：「巴東三峽，謂廣溪峽、巫峽、西陵峽也。三峽七百里中，兩岸連山，略無闕處。重巖疊嶂，隱蔽天日。非亭午夜分，不見日月。其中有灘，名曰黃牛。江湍紆回，信宿猶見，故行者謠曰：『朝發黃牛，暮宿黃牛。三日三暮，黃牛如故。』《宜都山川記》曰：自黃牛灘東入西陵界，至峽口一百許里，山水紆曲，林木高茂。猿鳴至清，山谷傳響，泠泠不絕，行者聞之，莫不懷土，故漁者歌云。」
詩文：巴東三峽猿鳴悲，猿鳴三聲淚沾衣。
---
蕭綱·度關山 (相和曲中，四十六首之二)
詩題：度關山
篇目：相和曲中，四十六首之二
朝代：南朝梁
作者：蕭綱
卷別：卷二十七：相和歌辭二
詩題解：《樂府解題》曰：「魏樂奏武帝辭，言人君當自勤苦，省方黜陟，省刑薄賦也。若梁戴暠云『昔聽隴頭吟，平居已流涕』，但敘征人行役之思焉。」
詩文：關山遠可度，遠度復難思。直指遮歸道，都護總前期。力農爭地利，轉戰逐天時。材官蹶張皆命中，弘農越騎盡搴旗。搴旗遠不息，驅虜何窮極。狼居一封難再睹，閼氏永去無容色。銳氣且橫行，朱旗亂日精。先屠光祿塞，卻破夫人城。凱還歸舊里，非是衒功名。
---
蕭綱·從軍行，二首之一 (平調曲三，四十五首之二十八)
詩題：從軍行，二首之一
篇目：平調曲三，四十五首之二十八
朝代：南朝梁
作者：蕭綱
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：貳師惜善馬，樓蘭貪漢財。前年出右地，今歲討輪臺。魚雲望旗聚，龍沙隨陣開。冰城朝浴鐵，地道夜銜枚。將軍號令密，天子璽書催。何時反舊里，遙見下機來。
---
蕭綱·從軍行，二首之二 (平調曲三，四十五首之二十九)
詩題：從軍行，二首之二
篇目：平調曲三，四十五首之二十九
朝代：南朝梁
作者：蕭綱
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：雲中亭障羽檄驚【雲中障嶂羽檄驚】，甘泉烽火通夜明。貳師將軍新築營，嫖姚校尉初出征。復有山西將，絕世愛雄名【絕世受雄名】。三門應遁甲，五壘學神兵。白雲隨陣色【白雲隨旆色】，蒼山答鼓聲。迤邐觀鵝翼，參差睹雁行。先平小月陣，卻滅大宛城。善馬還長樂，黃金付水衡。小婦趙人能鼓瑟，侍婢初笄解鄭聲。庭前桃花飛已合【庭前柳絮飛欲合】，必應紅妝來起迎【必應紅妝起見迎】。
---
蕭綱·怨歌行 (楚調曲中，五十五首之十八)
詩題：怨歌行
篇目：楚調曲中，五十五首之十八
朝代：南朝梁
作者：蕭綱
卷別：卷四十二：相和歌辭十七
詩文：十五頗有餘，日照杏梁初。蛾眉本多嫉，掩鼻特成虛。持此傾城貌，翻為不肖軀。秋風吹海水，寒霜依玉除。月光臨戶駛，荷花依浪舒。望檐悲雙翼，窺沼泣王餘。苔生履處沒，草合行人疏。裂紈傷不盡，歸骨恨難袪。早知長信別，不避後園輿。
---
蕭綱·怨詩 (楚調曲上，三十六首之三十二)
詩題：怨詩
篇目：楚調曲上，三十六首之三十二
朝代：南朝梁
作者：蕭綱
卷別：卷四十一：相和歌辭十六
詩文：秋風與白團，本自不相安。新人及故愛，意氣豈能寬。黃金肘後鈴，白玉案前盤。誰堪空對此，還成無歲寒。
---
蕭綱·愛妾換馬 (二十六首之二十一)
詩題：愛妾換馬
篇目：二十六首之二十一
朝代：南朝梁
作者：蕭綱
卷別：卷七十三：雜曲歌辭十三
詩題解：《樂府解題》曰：「《愛妾換馬》，舊說淮南王所作，疑淮南王即劉安也。」古辭今不傳。
詩文：功名幸多種，何事苦生離。誰言似白玉，定是愧青驪。必取匣中釧，迴作飾金羈。真成恨不已，願得路傍兒。
---
蕭綱·折楊柳 (漢橫吹曲二，五十九首之三十六)
詩題：折楊柳
篇目：漢橫吹曲二，五十九首之三十六
朝代：南朝梁
作者：蕭綱
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：楊柳亂成絲，攀折上春時。葉密鳥飛礙，風輕花落遲。城高短簫發，林空畫角悲。曲中無別意，併是為相思。
---
蕭綱·採桑 (相和曲下，五十三首之二十三)
詩題：採桑
篇目：相和曲下，五十三首之二十三
朝代：南朝梁
作者：蕭綱
卷別：卷二十八：相和歌辭三
詩文：春色映空來，先發院邊梅。細萍重疊長，新花歷亂開。連珂往淇上，接幰至叢臺。叢臺可憐妾，當窗望飛蝶。忌趺行衫領，熨斗成褫襵。寄語採桑伴，訝今春日短。枝高攀不及，葉細籠難滿。
---
蕭綱·採菱曲 (江南弄下，五十首之八)
詩題：採菱曲
篇目：江南弄下，五十首之八
朝代：南朝梁
作者：蕭綱
卷別：卷五十一：清商曲辭八
詩文：菱花落復含，桑女罷新蠶。桂棹浮星艇，徘徊蓮葉南。
---
蕭綱·採蓮曲，二首之一 (江南弄中，三十四首之三)
詩題：採蓮曲，二首之一
篇目：江南弄中，三十四首之三
朝代：南朝梁
作者：蕭綱
卷別：卷五十：清商曲辭七
詩文：晚日照空磯，採蓮承晚暉。風起湖難度，蓮多摘未稀。棹動芙蓉落，船移白鷺飛。荷絲傍繞腕，菱角遠牽衣。
---
蕭綱·採蓮曲，二首之二 (江南弄中，三十四首之四)
詩題：採蓮曲，二首之二
篇目：江南弄中，三十四首之四
朝代：南朝梁
作者：蕭綱
卷別：卷五十：清商曲辭七
詩文：常聞蕖可愛，採擷欲為裙。葉滑不留綖，心忙無假薰。千春誰與樂，唯有妾隨君。
---
蕭綱·新城安樂宮 (瑟調曲三，四十首之三十一)
詩題：新城安樂宮
篇目：瑟調曲三，四十首之三十一
朝代：南朝梁
作者：蕭綱
卷別：卷三十八：相和歌辭十三
詩題解：《古今樂錄》曰：「王僧虔《技錄》有《新城安樂宮行》，今不歌。」《樂府解題》曰：「《新城安樂宮行》，備言雕飾刻斵之美也。」
詩文：遙看雲霧中，刻桷映丹紅。珠廉通晚日，金華拂夜風。欲知歌管處，來過安樂宮。
---
蕭綱·明君詞 (吟嘆曲，五十九首之三十二)
詩題：明君詞
篇目：吟嘆曲，五十九首之三十二
朝代：南朝梁
作者：蕭綱
卷別：卷二十九：相和歌辭四
詩文：玉豔光瑤質，金鈿婉黛紅。一去蒲萄觀，長別披香宮。秋簷照漢月，愁帳入胡風。妙工偏見詆，無由情恨通。
---
蕭綱·有所思 (漢鐃歌中，七十一首之五十)
詩題：有所思
篇目：漢鐃歌中，七十一首之五十
朝代：南朝梁
作者：蕭綱
卷別：卷十七：鼓吹曲辭二
詩文：昔未離長信，金翠奉乘輿。何言人事異，夙昔故恩疏。寂寞錦筵靜，玲瓏玉殿虛。掩閨泣團扇，羅幌詠蘼蕪。
---
蕭綱·東飛伯勞歌，二首之一 (三十三首之八)
詩題：東飛伯勞歌，二首之一
篇目：三十三首之八
朝代：南朝梁
作者：蕭綱
卷別：卷六十八：雜曲歌辭八
詩文：翻階蛺蝶戀花情，容華飛燕相逢迎。誰家總角歧路陰，裁紅點翠愁人心。天窗綺井暖徘徊，珠簾玉篋明鏡臺。可憐年幾十三四，工歌巧舞入人意。白日西落楊柳垂，含情弄態兩相知。
---
蕭綱·東飛伯勞歌，二首之二 (三十三首之九)
詩題：東飛伯勞歌，二首之二
篇目：三十三首之九
朝代：南朝梁
作者：蕭綱
卷別：卷六十八：雜曲歌辭八
詩文：西飛迷雀東羈雉，倡樓秦女乍相隨。誰家妖麗鄰中止，輕妝薄粉光閭里。網戶珠綴曲瓊鉤，芳茵翠被香氣流。少年年幾方三六，含嬌聚態傾人目。餘香落蕊坐相催，可憐絕世誰為媒。
---
蕭綱·桃花曲 (六十六首之十一)
詩題：桃花曲
篇目：六十六首之十一
朝代：南朝梁
作者：蕭綱
卷別：卷七十七：雜曲歌辭十七
詩文：但使新花豔，得間美人簪。何須論後實，怨結子瑕心。
---
蕭綱·棗下何纂纂 (四十八首之五)
詩題：棗下何纂纂
篇目：四十八首之五
朝代：南朝梁
作者：蕭綱
卷別：卷七十四：雜曲歌辭十四
詩題解：《古咄唶歌》曰：「棗下何攢攢，榮華各有時。棗欲初赤時，人從四邊來。棗適今日賜，誰當仰視之。」潘安仁《笙賦》曰：「詠園桃之夭夭，歌棗下之纂纂。歌曰：棗下纂纂，朱實離離。宛其死矣，化為枯枝。」纂纂，棗花也。棗之纂纂盛貌，實之離離將衰，言榮謝之各有時也。
詩文：垂花臨碧澗，結翠依丹巘。非直入游宮，兼期植靈苑。落日芳春暮，遊人歌吹晚。弱刺引羅衣，朱實凌還幰。且歡洛浦詞，無羨安期遠。
---
蕭綱·楚妃嘆 (吟嘆曲，五十九首之五十)
詩題：楚妃嘆
篇目：吟嘆曲，五十九首之五十
朝代：南朝梁
作者：蕭綱
卷別：卷二十九：相和歌辭四
詩題解：劉向《列女傳》曰：「楚姬，楚莊王夫人也。莊王好狩獵畢弋，樊姬諫不止，乃不食禽獸之肉。王嘗與虞丘子語，以為賢。樊姬笑之，王曰：『何笑也？』對曰：『虞丘子賢矣，未忠也。妾充後宮十一年，而所進者九人，賢於妾者二人，與妾同列者七人。虞丘子相楚十年，而所薦者非其子孫，則族昆弟，未聞進賢退不肖也。妾之笑不亦宜乎？』王於是以孫叔敖為令尹，治楚三年而莊王以霸。」《樂府解題》曰：「陸機《吳趨行》云，『楚妃且勿嘆』，明非近題也。」按謝希逸《琴論》有《楚妃嘆》七拍。
詩文：閨閒漏永永，漏長宵寂寂。草螢飛夜戶，絲蟲繞秋屋。薄笑未為欣，微嘆還成戚。金簪鬢下垂，玉箸衣前滴。
---
蕭綱·樹中草 (六十六首之二十五)
詩題：樹中草
篇目：六十六首之二十五
朝代：南朝梁
作者：蕭綱
卷別：卷七十七：雜曲歌辭十七
詩文：幸有青袍色，聊因翠幄凋。雖間珊瑚蒂，非是合歡條。
---
蕭綱·櫂歌行 (瑟調曲五，四十四首之二十七)
詩題：櫂歌行
篇目：瑟調曲五，四十四首之二十七
朝代：南朝梁
作者：蕭綱
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：妾家住湘川，菱歌本自便。風生解刺浪，水深能捉船。葉亂由牽荇，絲飄為折蓮。濺妝疑薄汗，霑衣似故湔。浣紗流暫濁，汰錦色還鮮。參同趙飛燕，借問李延年。從來入絃管，誰在櫂歌前？
---
蕭綱·江南弄，三首之一：江南曲 (江南弄上，十四首之八)
詩題：江南弄，三首之一：江南曲
篇目：江南弄上，十四首之八
朝代：南朝梁
作者：蕭綱
卷別：卷五十：清商曲辭七
詩序：和云：「陽春路，時使佳人度。」
詩文：枝中水上春併歸，長楊掃地桃花飛。清風吹人光照衣。光照衣，景將夕。擲黃金，留上客。
---
蕭綱·江南弄，三首之三：採蓮曲 (江南弄上，十四首之十)
詩題：江南弄，三首之三：採蓮曲
篇目：江南弄上，十四首之十
朝代：南朝梁
作者：蕭綱
卷別：卷五十：清商曲辭七
詩序：和云：「《採蓮歸》，淥水好沾衣。」
詩文：桂楫蘭橈浮碧水，江花玉面兩相似。蓮疏藕折香風起。香風起，白日低，採蓮曲，使君迷。
---
蕭綱·江南弄，三首之二：龍笛曲 (江南弄上，十四首之九)
詩題：江南弄，三首之二：龍笛曲
篇目：江南弄上，十四首之九
朝代：南朝梁
作者：蕭綱
卷別：卷五十：清商曲辭七
詩序：和云：「《江南弄》，真能下翔鳳。」
詩文：金門玉堂臨水居，一嚬一笑千萬餘。遊子去還願莫疏。願莫疏，意何極，雙鴛鴦，兩相憶。
---
蕭綱·江南，二首之一 (相和曲上，三十六首之七)
詩題：江南，二首之一
篇目：相和曲上，三十六首之七
朝代：南朝梁
作者：蕭綱
卷別：卷二十六：相和歌辭一
詩文：桂楫晚應旋，歷岸扣輕舷。紫荷擎釣鯉，銀筐插短蓮。人歸浦口暗，那得久回船。
---
蕭綱·江南，二首之二 (相和曲上，三十六首之八)
詩題：江南，二首之二
篇目：相和曲上，三十六首之八
朝代：南朝梁
作者：蕭綱
卷別：卷二十六：相和歌辭一
詩文：江南有妙妓，時則應璿樞。月暈蘆灰缺，秋還懸炭枯。含丹和九轉，芳樹蔭三株。何辭天后誚，終是到仙都。
---
蕭綱·泛舟橫大江 (瑟調曲三，四十首之二十三)
詩題：泛舟橫大江
篇目：瑟調曲三，四十首之二十三
朝代：南朝梁
作者：蕭綱
卷別：卷三十八：相和歌辭十三
詩題解：魏文帝《飲馬長城窟行》曰「泛舟橫大江」，因以為題也。
詩文：滄波白日暉，遊子出王畿。旁望重山轉，前觀遠帆稀。廣水浮雲吹，江風引夜衣。旅雁同洲宿，寒鳧夾浦飛。行客誰多病，當念早旋歸。
---
蕭綱·洛陽道 (漢橫吹曲三，六十八首之二十七)
詩題：洛陽道
篇目：漢橫吹曲三，六十八首之二十七
朝代：南朝梁
作者：蕭綱
卷別：卷二十三：橫吹曲辭三
詩文：洛陽佳麗所，大道滿春光。遊童時挾彈【遊童初挾彈】，蠶妾始提筐。金鞍照龍馬，羅袂拂春桑。玉車爭曉入，潘果溢高箱。
---
蕭綱·淫豫歌 (歌辭四，四十八首之十九)
詩題：淫豫歌
篇目：歌辭四，四十八首之十九
朝代：南朝梁
作者：蕭綱
卷別：卷八十六：雜歌謠辭四
詩題解：酈道元《水經注》曰：「白帝山城水門之西，江中有孤石，名淫豫石。冬出水二十餘丈，夏則沒，亦有裁出焉。江水東徑廣溪峽，乃三峽之首也。峽中有瞿塘、黃龕二灘，夏水回復，沿溯所忌。」《十道志》曰：「淫豫石與城郭門外石潛通，蜀人往燒火伏石則淫預邊沸。」《國史補》曰：「蜀之三峽，最號峻急，四月五月尤險，故行者歌之。」淫或作灩，預或作豫。
詩文：淫預大如襆，瞿塘不可觸。金沙浮轉多，桂浦忌經過。
---
蕭綱·烏夜啼 (西曲歌上，二十六首之十四)
詩題：烏夜啼
篇目：西曲歌上，二十六首之十四
朝代：南朝梁
作者：蕭綱
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：綠草庭中望明月，碧玉堂裏對金鋪。鳴弦撥捩發初異，挑琴欲吹眾曲珠。不疑三足朝含影，直言九子夜相呼。羞言獨眠枕下淚，託道單棲城上烏。
---
蕭綱·烏棲曲，四首之一 (西曲歌中，八十首之一)
詩題：烏棲曲，四首之一
篇目：西曲歌中，八十首之一
朝代：南朝梁
作者：蕭綱
卷別：卷四十八：清商曲辭五
詩文：芙蓉作船絲作䋏，北斗橫天月將落。採蓮渡頭礙黃河，郎今欲渡畏風波。
---
蕭綱·烏棲曲，四首之三 (西曲歌中，八十首之三)
詩題：烏棲曲，四首之三
篇目：西曲歌中，八十首之三
朝代：南朝梁
作者：蕭綱
卷別：卷四十八：清商曲辭五
詩文：青牛丹轂七香車，可憐今夜宿倡家。倡家高樹烏欲棲，羅帷翠被任君低。
---
蕭綱·烏棲曲，四首之二 (西曲歌中，八十首之二)
詩題：烏棲曲，四首之二
篇目：西曲歌中，八十首之二
朝代：南朝梁
作者：蕭綱
卷別：卷四十八：清商曲辭五
詩文：浮雲似帳月如鉤，那能夜夜南陌頭。宜城投泊今行熟，停鞍繫馬暫棲宿。
---
蕭綱·烏棲曲，四首之四 (西曲歌中，八十首之四)
詩題：烏棲曲，四首之四
篇目：西曲歌中，八十首之四
朝代：南朝梁
作者：蕭綱
卷別：卷四十八：清商曲辭五
詩文：織成屏風金屈膝，朱唇玉面燈前出。相看氣息望君憐，誰能含羞不自前。
---
蕭綱·煌煌京洛行 (瑟調曲四，三十九首之三十七)
詩題：煌煌京洛行
篇目：瑟調曲四，三十九首之三十七
朝代：南朝梁
作者：蕭綱
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《煌煌京洛行》，歌文帝園桃一篇。』」《樂府解題》曰：「晉樂奏文帝『夭夭園桃，無子空長』，言虛美者多敗。又有韓信高鳥盡，良弓藏，子房保身全名，蘇秦傾側賣主，陳軫忠而有謀，楚懷不納，郭生古之雅人，燕昭臣之，吳起知小謀大，及魯仲連高士，不受千金等語。若宋鮑照『鳳樓十二重』，梁戴暠『欲知佳麗地』，始則盛稱京洛之美，終言君恩歇薄，有怨曠沉淪之嘆。」
詩文：南遊偃師縣，斜上霸陵東。迴瞻龍首堞，遙望德陽宮。重門遠照耀，天閣復穹隆。城旁疑復道，樹裏識松風。黃河入洛水，丹泉繞射熊。夜輪懸素魄，朝光蕩碧空。秋霜曉驅雁，春雨暮成虹。曲陽造甲第，高安還禁中。劉蒼歸作相，竇憲出臨戎。此時車馬合，茲晨冠蓋通。誰知兩京盛，歡宴遂無窮。
---
蕭綱·獨處愁 (四十首之二十八)
詩題：獨處愁
篇目：四十首之二十八
朝代：南朝梁
作者：蕭綱
卷別：卷七十六：雜曲歌辭十六
詩題解：司馬相如《美人賦》曰：「芳香郁烈，黼帳高張。有女獨處，婉然在床。乃歌曰：『獨處室兮廓無依，思佳人兮情傷悲。』」《獨處愁》蓋取諸此。
詩文：獨處恆多怨，開幕試臨風。彈棋鏡奩上，傅粉高樓中。自君征馬去，音信不曾通。只恐金屏掩，明年已復空。
---
蕭綱·生離別 (四十四首之十一)
詩題：生離別
篇目：四十四首之十一
朝代：南朝梁
作者：蕭綱
卷別：卷七十二：雜曲歌辭十二
詩文：離別四弦聲，相思雙笛引。一去十三年，復無好音信。
---
蕭綱·當壚曲 (七首之六)
詩題：當壚曲
篇目：七首之六
朝代：南朝梁
作者：蕭綱
卷別：卷六十三：雜曲歌辭三
詩題解：《漢書》曰：「司馬相如與卓文君俱之臨邛，盡賣車騎，買酒舍，乃令文君當盧。相如身自著犢鼻褌，與庸保雜作，滌器於市中。」郭璞曰：「盧，酒盧也。」顏師古曰：「賣酒之處，累土為盧以居酒甕。四邊隆起，其一面高，形如鍛盧，故名盧。」《當壚曲》蓋取此也。
詩文：十五正團團，流光滿上蘭。當壚設夜酒，宿客解金鞍。迎來挾琴易，送別唱歌難。欲知心恨急，翻令衣帶寬。
---
蕭綱·當置酒 (平調曲二，四十五首之三十一)
詩題：當置酒
篇目：平調曲二，四十五首之三十一
朝代：南朝梁
作者：蕭綱
卷別：卷三十一：相和歌辭六
詩文：置酒宴嘉賓，矚迥臨飛觀。絕嶺隔天餘，長嶼橫江半。日色花上綺，風光水中亂。三益既葳蕤，四始方蔥粲。
---
蕭綱·紫騮馬 (漢橫吹曲四，五十三首之十三)
詩題：紫騮馬
篇目：漢橫吹曲四，五十三首之十三
朝代：南朝梁
作者：蕭綱
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：賤妾朝下機，正值良人歸。青絲懸玉鐙，硃汗染香衣。驟急珂彌響，𨁏多塵亂飛。雕菰幸可薦，故心君莫違。
---
蕭綱·美女篇 (齊瑟行，十九首之四)
詩題：美女篇
篇目：齊瑟行，十九首之四
朝代：南朝梁
作者：蕭綱
卷別：卷六十三：雜曲歌辭三
詩題解：美女者，以喻君子。言君子有美行，願得明君而事之。若不遇時，雖見徵求，終不屈也。
詩文：佳麗盡關情，風流最有名。約黃能效月，裁金巧作星。粉光勝玉靚，衫薄擬蟬輕。密態隨流臉，嬌歌逐軟聲。朱顏半已醉，微笑隱香屏。
---
蕭綱·臨高臺 (漢鐃歌中，二十八首之十)
詩題：臨高臺
篇目：漢鐃歌中，二十八首之十
朝代：南朝梁
作者：蕭綱
卷別：卷十八：鼓吹曲辭三
詩文：高臺半行雲，望望高不極。草樹無參差，山河同一色。彷彿洛陽道，道遠難別識。玉階故情人，情來共相憶。
---
蕭綱·苦熱行 (三十三首之四)
詩題：苦熱行
篇目：三十三首之四
朝代：南朝梁
作者：蕭綱
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：六龍騖不息，三伏啟炎陽。寢興煩几案，俯仰倦幃床。滂沱汗似鑠，微靡風如湯。洄池愧玉浪，蘭殿非含霜。細簾時半卷，輕幌乍橫張。雲斜花影沒，日落荷心香。願見洪崖井，詎憐河朔觴。
---
蕭綱·茱萸女 (二十六首之十一)
詩題：茱萸女
篇目：二十六首之十一
朝代：南朝梁
作者：蕭綱
卷別：卷七十三：雜曲歌辭十三
詩文：茱萸生狹斜，結子復銜花。遇逢纖手摘，濫得映鉛華。雜與鬟簪插，偶逐鬢鈿斜。東西爭贈玉，縱橫來問家。不無夫婿馬，空駐使君車。
---
蕭綱·蜀國弦 (四弦曲，三首之一)
詩題：蜀國弦
篇目：四弦曲，三首之一
朝代：南朝梁
作者：蕭綱
卷別：卷三十：相和歌辭五
詩文：銅梁指斜谷，劍道望中區。通星上分野，作固下為都。雅歌因良守，妙舞自巴渝。陽城嬉樂盛，劍騎鬱相趨。五婦行難至，百兩好遊娛。牲祈望帝祀，酒酹蜀侯誅。江妃納重聘，卓女愛將雛。停弦時繫爪，息吹治唇朱。脫衫湔錦浪，回扇避陽烏。聞君握節返，賤妾下城隅。
---
蕭綱·蜀道難，二首之一 (瑟調曲五，四十四首之十五)
詩題：蜀道難，二首之一
篇目：瑟調曲五，四十四首之十五
朝代：南朝梁
作者：蕭綱
卷別：卷四十：相和歌辭十五
詩題解：《古今樂錄》曰：「王僧虔《技錄》有《蜀道難行》，今不歌。」《樂府解題》曰：「《蜀道難》備言銅梁玉壘之阻，與《蜀國絃》頗同。」《尚書談錄》曰：「李白作《蜀道難》，以罪嚴武。後陸暢謁韋南康皋於蜀郡，感韋之遇，遂反其詞作《蜀道易》云：『蜀道易，易於履平地。』」按銅梁玉壘在蜀郡西南，今永康是也。非入蜀道，失之遠矣。
詩文：建平督郵道，魚復永安宮。若奏巴渝曲，時當君思中。
---
蕭綱·蜀道難，二首之二 (瑟調曲五，四十四首之十六)
詩題：蜀道難，二首之二
篇目：瑟調曲五，四十四首之十六
朝代：南朝梁
作者：蕭綱
卷別：卷四十：相和歌辭十五
詩題解：《古今樂錄》曰：「王僧虔《技錄》有《蜀道難行》，今不歌。」《樂府解題》曰：「《蜀道難》備言銅梁玉壘之阻，與《蜀國絃》頗同。」《尚書談錄》曰：「李白作《蜀道難》，以罪嚴武。後陸暢謁韋南康皋於蜀郡，感韋之遇，遂反其詞作《蜀道易》云：『蜀道易，易於履平地。』」按銅梁玉壘在蜀郡西南，今永康是也。非入蜀道，失之遠矣。
詩文：巫山七百里，巴水三回曲。笛聲下復高，猿啼斷還續。
---
蕭綱·行幸甘泉宮 (歌辭二，四十七首之三十四)
詩題：行幸甘泉宮
篇目：歌辭二，四十七首之三十四
朝代：南朝梁
作者：蕭綱
卷別：卷八十四：雜歌謠辭二
詩題解：《漢書》曰：「武帝太始三年正月，行幸甘泉宮。成帝永始四年正月，行幸甘泉。」揚雄《甘泉賦》曰：「乃命群僚歷吉日，協靈辰，星陳而天行。乘輿登夫鳳皇兮而翳華芝，駟蒼螭兮六素虯。」劉歆《甘泉宮賦》曰：「軼凌陰之地室，過陽谷之秋城。回天門而鳳舉，躡黃帝之明庭。冠高山而為居，乘崑崙而為宮。」王褒《甘泉宮頌》曰：「甘泉山，天下顯敞之名處也。前接大荊，後臨北極，左撫仁鄉，右望素域。其為宮室也，仍嶻嶭而為觀，攘抗岸以為階。覽除閣之麗美，覺堂殿之巍巍。」按劉孝威歌辭云「避暑甘泉宮」，蓋與《上之回》同意。
詩文：雉歸海水寂，裘來重譯通。吉行五十里，隨處宿離宮。鼓聲恆入地，塵飛上暗空。赦書隨豹尾，太史逐相風。銅鳴周國鐩，旗曳楚雲虹。幸臣射覆罷，從騎新歌終。董桃拜金紫，賢妻侍禁中。不羨神仙侶，排煙逐駕鴻。
---
蕭綱·襄陽曲，三首之一：北渚 (西曲歌中，八十首之五十六)
詩題：襄陽曲，三首之一：北渚
篇目：西曲歌中，八十首之五十六
朝代：南朝梁
作者：蕭綱
卷別：卷四十八：清商曲辭五
詩題解：《通典》曰：「雍州，襄陽也。《禹貢》荊河州之南境，春秋時楚地，魏武始置襄陽郡，晉兼置荊河州。宋文帝割荊州置雍州，號南雍。魏、晉以來，常為重鎮，齊、梁因之。」
詩文：岸陰垂柳葉，平江含粉堞。好值城傍人，多逢蕩舟妾。綠水濺長袖，浮苔染輕楫。
---
蕭綱·襄陽曲，三首之一：南湖 (西曲歌中，八十首之五十五)
詩題：襄陽曲，三首之一：南湖
篇目：西曲歌中，八十首之五十五
朝代：南朝梁
作者：蕭綱
卷別：卷四十八：清商曲辭五
詩題解：《通典》曰：「雍州，襄陽也。《禹貢》荊河州之南境，春秋時楚地，魏武始置襄陽郡，晉兼置荊河州。宋文帝割荊州置雍州，號南雍。魏、晉以來，常為重鎮，齊、梁因之。」
詩文：南湖荇葉浮，復有佳期遊。銀綸翡翠鉤，玉舳芙蓉舟。荷香亂衣麝，橈聲送急流。
---
蕭綱·襄陽曲，三首之一：大堤 (西曲歌中，八十首之五十七)
詩題：襄陽曲，三首之一：大堤
篇目：西曲歌中，八十首之五十七
朝代：南朝梁
作者：蕭綱
卷別：卷四十八：清商曲辭五
詩題解：《通典》曰：「雍州，襄陽也。《禹貢》荊河州之南境，春秋時楚地，魏武始置襄陽郡，晉兼置荊河州。宋文帝割荊州置雍州，號南雍。魏、晉以來，常為重鎮，齊、梁因之。」
詩文：宜城斷中道，行旅極留連。出妻工織素，妖姬慣數錢。炊彫留上客，貰酒逐神仙。
---
蕭綱·豔歌行，二首之一 (瑟調曲四，三十九首之三十)
詩題：豔歌行，二首之一
篇目：瑟調曲四，三十九首之三十
朝代：南朝梁
作者：蕭綱
卷別：卷三十九：相和歌辭十四
詩文：淩晨光景麗，倡女鳳樓中。前瞻削成小，傍望卷旌空。分妝間淺靨，繞臉傅斜紅。張琴未調軫，飲吹不全終。自知心所愛，出入仕秦宮。誰言連尹屈，更是莫敖通。輕軺綴皂蓋，飛轡轢雲驄。金鞍隨繫尾，銜瑣映纏騣。戈鏤荊山玉，劍飾丹陽銅。左把蘇合彈，傍持大屈弓。控弦因鵲血，挽強用牛螉。弋獵多登隴，酣歌每入豐。暉暉隱落日，冉冉還房櫳。燈生陽燧火，塵散鯉魚風。流蘇時下帳，象簟復韜筒。霧暗窗前柳，寒疏井上桐。女蘿託松際，甘瓜蔓井東。拳拳恃君寵，歲暮望無窮。
---
蕭綱·豔歌行，二首之二 (瑟調曲四，三十九首之三十一)
詩題：豔歌行，二首之二
篇目：瑟調曲四，三十九首之三十一
朝代：南朝梁
作者：蕭綱
卷別：卷三十九：相和歌辭十四
詩文：雲楣桂成戶，飛棟杏為梁。斜窗通蕊氣，細隙引塵光。裁衣魏后尺，汲水淮南床。青驪暮當返，預使羅裙香。
---
蕭綱·貞女引 (四十七首之二十一)
詩題：貞女引
篇目：四十七首之二十一
朝代：南朝梁
作者：蕭綱
卷別：卷五十八：琴曲歌辭二
詩題解：《琴操》曰：「魯次室女作《貞女引》。」
詩文：借問懷春臺，百尺凌雲霧。北有歲寒松，南臨女貞樹。庭花對帷滿，隙月依枝度。但使明妾心，無嗟坐遲暮。
---
蕭綱·采菊篇 (三十三首之二十二)
詩題：采菊篇
篇目：三十三首之二十二
朝代：南朝梁
作者：蕭綱
卷別：卷六十四：雜曲歌辭四
詩文：月精麗草散秋株，洛陽少婦絕妍姝。相喚提筐采菊珠【相呼提筐采菊珠】，朝起露濕霑羅襦。東方千騎從驪駒，豈不下山逢故夫。
---
蕭綱·金樂歌 (四十八首之三十)
詩題：金樂歌
篇目：四十八首之三十
朝代：南朝梁
作者：蕭綱
卷別：卷七十四：雜曲歌辭十四
詩文：槐香欲覆井，楊柳正藏鴉。山爐當無比【山爐好無比】，玉構火窗賒。床頭辟繩結，鏡上領巾斜。鐵鑊種粱子，銅樞生棗花。開門拋水柱【開門拋水信】，城按特言家。
---
蕭綱·長安有狹斜行 (清調曲三，四十八首之六)
詩題：長安有狹斜行
篇目：清調曲三，四十八首之六
朝代：南朝梁
作者：蕭綱
卷別：卷三十五：相和歌辭十
詩文：長安有徑塗，徑徑不通輿。道逢雙總丱，扶輪問我居。我居青門北，可憶復易津。大息騫金勒，中息綰黃銀。小息始得意，黃頭作弄臣。三息俱入門，雅志揚清塵。三息俱上堂，觴肴滿四陳。三息俱入戶，照耀光容新。大婦舒綺絪，中婦拂羅巾。小婦最容冶，映鏡學嬌嚬。丈人且安坐，清謳出絳唇。
---
蕭綱·長安道 (漢橫吹曲三，六十八首之四十八)
詩題：長安道
篇目：漢橫吹曲三，六十八首之四十八
朝代：南朝梁
作者：蕭綱
卷別：卷二十三：橫吹曲辭三
詩文：神皋開隴右，陸海實西秦。金槌抵長樂【金椎輪抵長樂】，複道向宜春。落花依度幰，垂柳拂行人。金、張及許、史，夜夜尚留賓。
---
蕭綱·隴西行，三首之一 (瑟調曲二，三十六首之五)
詩題：隴西行，三首之一
篇目：瑟調曲二，三十六首之五
朝代：南朝梁
作者：蕭綱
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：邊秋胡馬肥，雲中驚寇入。勇氣時無侶，輕兵救邊急。沙平不見虜，嶂嶮還相及。出塞豈成歌，經川未遑汲。烏孫塗更阻，康居路猶澀。月暈抱龍城，星流照馬邑。長安路遠書不還，寧知征人獨佇立。
---
蕭綱·隴西行，三首之三 (瑟調曲二，三十六首之七)
詩題：隴西行，三首之三
篇目：瑟調曲二，三十六首之七
朝代：南朝梁
作者：蕭綱
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：悠悠懸旆旌，知向隴西行。減竈驅前馬，銜枚進後兵。沙飛朝似幕，雲起夜疑城。迥山時阻路，絕水極稽程。往年郅支服，今歲單于平。方觀凱樂盛，飛蓋滿西京。
---
蕭綱·隴西行，三首之二 (瑟調曲二，三十六首之六)
詩題：隴西行，三首之二
篇目：瑟調曲二，三十六首之六
朝代：南朝梁
作者：蕭綱
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：隴西四戰地，羽檄歲時聞。護羌擁漢節，校尉立元勳。石門留鐵騎，冰城息夜軍。洗兵逢驟雨，送陣出黃雲。沙長無止泊，水脈屢縈分。當思勒彝鼎，無用想羅裙。
---
蕭綱·雁門太守行，二首之一 (瑟調曲四，三十九首之十三)
詩題：雁門太守行，二首之一
篇目：瑟調曲四，三十九首之十三
朝代：南朝梁
作者：蕭綱
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《雁門太守行》歌古洛陽令一篇。』」《後漢書》曰：「王渙，字稚子，廣漢郪人也。父順，安定太守。渙少好俠，尚氣力，晚改節敦儒學，習書讀律，略通大義。後舉茂才，除溫令。討擊姦猾，境內清夷，商人露宿於道。其有放牛者，輒云，以屬稚子，終無侵犯。在溫三年，遷兗州刺史。繩正部郡，威風大行。後坐考妖言不實論，歲餘征拜侍御史。永元十五年，還為洛陽令。政平訟理，發擿姦伏，京師稱嘆，以為有神算。元興元年病卒。百姓咨嗟，男女老壯相與致奠醊，以千數。及喪西歸，經弘農，民庶皆設槃案於路，吏問其故，咸言平常持米到洛，為卒司所抄，恆亡其半。自王君在事，不見侵枉，故來報恩。其政化懷物如此。民思其德，為立祠安陽亭西。每食輒弦歌而薦之。永嘉二年，鄧太后詔嘉其節義，而以子石為郎中。延熹中，桓帝事黃老道，悉毀諸旁祀，唯存卓茂與渙祠焉。」《樂府解題》曰：「按古歌詞，歷述渙本末，與傳合。而曰《雁門太守行》，所未詳。若梁簡文帝『輕霜中夜下』，備言邊城征戰之思，皇甫規雁門之問，蓋據題為之也。」
詩文：輕霜中夜下，黃葉遠辭枝。寒苦春難覺，邊城秋易知。風急旍旗斷，塗長鎧馬疲。少解孫吳法，家本幽并兒。非關買雁肉，徒勞皇甫規。
---
蕭綱·雁門太守行，二首之二 (瑟調曲四，三十九首之十四)
詩題：雁門太守行，二首之二
篇目：瑟調曲四，三十九首之十四
朝代：南朝梁
作者：蕭綱
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《雁門太守行》歌古洛陽令一篇。』」《後漢書》曰：「王渙，字稚子，廣漢郪人也。父順，安定太守。渙少好俠，尚氣力，晚改節敦儒學，習書讀律，略通大義。後舉茂才，除溫令。討擊姦猾，境內清夷，商人露宿於道。其有放牛者，輒云，以屬稚子，終無侵犯。在溫三年，遷兗州刺史。繩正部郡，威風大行。後坐考妖言不實論，歲餘征拜侍御史。永元十五年，還為洛陽令。政平訟理，發擿姦伏，京師稱嘆，以為有神算。元興元年病卒。百姓咨嗟，男女老壯相與致奠醊，以千數。及喪西歸，經弘農，民庶皆設槃案於路，吏問其故，咸言平常持米到洛，為卒司所抄，恆亡其半。自王君在事，不見侵枉，故來報恩。其政化懷物如此。民思其德，為立祠安陽亭西。每食輒弦歌而薦之。永嘉二年，鄧太后詔嘉其節義，而以子石為郎中。延熹中，桓帝事黃老道，悉毀諸旁祀，唯存卓茂與渙祠焉。」《樂府解題》曰：「按古歌詞，歷述渙本末，與傳合。而曰《雁門太守行》，所未詳。若梁簡文帝『輕霜中夜下』，備言邊城征戰之思，皇甫規雁門之問，蓋據題為之也。」
詩文：隴暮風恆急，關寒霜自濃。櫪馬夜方思，邊衣秋未重。潛師夜接戰，略地曉摧鋒。悲笳動胡塞，高旗出漢墉。勤勞謝功業，清白報迎逢。非須主人賞，寧期定遠封。單于如未擊，終夜慕前蹤。
---
蕭綱·雉朝飛操 (四十五首之四十一)
詩題：雉朝飛操
篇目：四十五首之四十一
朝代：南朝梁
作者：蕭綱
卷別：卷五十七：琴曲歌辭一
詩題解：一曰《雉朝雊操》。揚雄《琴清英》曰：「《雉朝飛操》，衛女傅母之所作也。衛侯女嫁於齊太子，中道聞太子死，問傅母曰：『何如？』傅母曰：『且往當喪。』喪畢不肯歸，終之以死。傅母悔之，取女所自操琴，於冢上鼓之。忽二雉俱出墓中，傅母撫雉曰：『女果為雉耶？』言未畢，俱飛而起，忽然不見。傅母悲痛，援琴作操，故曰《雉朝飛》。」崔豹《古今注》曰：「《雉朝飛》者，犢沐子所作也。齊宣王時，處士泯宣，年五十無妻。出薪於野，見雉雄雌相隨而飛，意動心悲，乃仰天嘆大聖在上，恩及草木鳥獸，而我獨不獲。因援琴而歌，以明自傷。其聲中絕。魏武帝時，宮人有盧女者，七歲入漢宮，學鼓琴，特異於餘妓，善為新聲，能傳此曲。」伯牙《琴歌》曰：「麥秀蔪兮雉朝飛，向虛壑兮背喬槐，依絕區兮臨回池。」《樂府解題》曰：「若梁簡文帝『晨光照麥畿』，但詠雉而已。」
詩文：晨光照麥畿，平野度春翬。避鷹時聳角，妒壟或斜飛【妒壟忽斜飛】。少年從遠役，有恨意多違。不如隨蕩子，羅袂拂臣衣。
---
蕭綱·雙桐生空井 (平調曲二，四十五首之四十五)
詩題：雙桐生空井
篇目：平調曲二，四十五首之四十五
朝代：南朝梁
作者：蕭綱
卷別：卷三十一：相和歌辭六
詩文：季月對桐井，新枝雜舊株。晚葉藏棲鳳，朝花拂曙烏。還看稚子照，銀床繫轆轤。
---
蕭綱·雙燕離 (四十七首之十七)
詩題：雙燕離
篇目：四十七首之十七
朝代：南朝梁
作者：蕭綱
卷別：卷五十八：琴曲歌辭二
詩題解：《琴集》曰：「《獨處吟》《流凘咽》《雙燕離》《處女吟》四曲，其詞俱亡。」《琴曆》曰：「河間新歌二十一章，此其四曲也。」
詩文：雙燕有雄雌，照日兩差池。銜花落北戶，逐蝶上南枝。桂棟本曾宿，虹梁早自窺。願得長如此，無令雙燕離。
---
蕭綱·雞鳴高樹巔 (相和曲下，五十三首之三)
詩題：雞鳴高樹巔
篇目：相和曲下，五十三首之三
朝代：南朝梁
作者：蕭綱
卷別：卷二十八：相和歌辭三
詩文：碧玉好名倡，夫婿侍中郎。桃花全覆井，金門半隱堂。時欣一來下，復比雙鴛鴦。雞鳴天尚早，東烏定未光。
---
蕭綱·霹靂引 (四十五首之十九)
詩題：霹靂引
篇目：四十五首之十九
朝代：南朝梁
作者：蕭綱
卷別：卷五十七：琴曲歌辭一
詩題解：謝希逸《琴論》曰：「夏禹作《霹靂引》。」《樂府解題》曰：「楚商梁遊於雷澤，霹靂下，乃援琴而作之，名《霹靂引》。」未知孰是。
詩文：來從東海上，發自南山陽。時聞連鼓響，乍散投壺光。飛車走四瑞，繞電發時祥。令去於斯表，殺來永傳芳。
---
蕭綱·龍丘引 (四十七首之三十六)
詩題：龍丘引
篇目：四十七首之三十六
朝代：南朝梁
作者：蕭綱
卷別：卷五十八：琴曲歌辭二
詩題解：一曰《楚引》。《琴操》曰：「《楚引》者，楚游子龍丘高所作也。龍丘高出游三年，思歸故鄉，望楚而長嘆，故曰《楚引》。」
詩文：龍丘一迴首，楚路蒼無極。水照弄珠影，雲吐陽臺色。浦狹村煙度，洲長歸鳥息。遊蕩逐春心，空憐無羽翼。
---
蕭繹·劉生 (漢橫吹曲四，五十三首之四十五)
詩題：劉生
篇目：漢橫吹曲四，五十三首之四十五
朝代：南朝梁
作者：蕭繹
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：任俠有劉生，然諾重西京。扶風好驚坐，長安恆借名。榴花聊夜飲，竹葉解朝酲。結交李都尉，遨遊佳麗城。
---
蕭繹·半路溪 (四十八首之十六)
詩題：半路溪
篇目：四十八首之十六
朝代：南朝梁
作者：蕭繹
卷別：卷七十四：雜曲歌辭十四
詩文：相逢半路溪，隔溪猶不渡。望望判知是，翩翩識行步。摘贈蘭澤芳，欲表同心句。先將動舊情【先持動舊情】，恐君疑妾妒。
---
蕭繹·吳趨行 (三十三首之三十二)
詩題：吳趨行
篇目：三十三首之三十二
朝代：南朝梁
作者：蕭繹
卷別：卷六十四：雜曲歌辭四
詩題解：崔豹《古今注》曰：「《吳趨行》，吳人以歌其地。陸機《吳趨行》曰：『聽我歌吳趨。』趨，步也。」
詩文：水裏生蔥翅，池心恆欲飛。蓮花逐床返，何時乘䑽歸。
---
蕭繹·巫山高 (漢鐃歌中，七十一首之四)
詩題：巫山高
篇目：漢鐃歌中，七十一首之四
朝代：南朝梁
作者：蕭繹
卷別：卷十七：鼓吹曲辭二
詩文：巫山高不窮，迥出荊門中。灘聲下濺石，猿鳴上逐風。樹雜山如畫，林暗澗疑空。無因謝神女，一為出房櫳。
---
蕭繹·從軍行 (平調曲三，四十五首之三十)
詩題：從軍行
篇目：平調曲三，四十五首之三十
朝代：南朝梁
作者：蕭繹
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：寶劍飾龍淵，長虹畫彩旃。山虛和鐃管，水淨寫樓船。連雞隨火度，燧象帶烽然。洞庭晚風急，瀟湘夜月圓。荀令多文藻，臨戎賦雅篇。
---
蕭繹·折楊柳 (漢橫吹曲二，五十九首之三十五)
詩題：折楊柳
篇目：漢橫吹曲二，五十九首之三十五
朝代：南朝梁
作者：蕭繹
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：巫山巫峽長，垂柳復垂楊。同心且同折，故人懷故鄉。山似蓮花豔，流如明月光。寒夜猿聲徹，遊子淚霑裳。
---
蕭繹·採蓮曲 (江南弄中，三十四首之五)
詩題：採蓮曲
篇目：江南弄中，三十四首之五
朝代：南朝梁
作者：蕭繹
卷別：卷五十：清商曲辭七
詩文：碧玉小家女，來嫁汝南王。蓮花亂臉色，荷葉雜衣香。因持薦君子，願襲芙蓉裳。
---
蕭繹·洛陽道 (漢橫吹曲三，六十八首之二十八)
詩題：洛陽道
篇目：漢橫吹曲三，六十八首之二十八
朝代：南朝梁
作者：蕭繹
卷別：卷二十三：橫吹曲辭三
詩文：洛陽開大道，城北達城西。青槐隨幔拂，綠柳逐風低。玉珂鳴戰馬，金爪鬥場雞。桑萎日行暮，多逢秦氏妻。
---
蕭繹·烏棲曲，六首之一 (西曲歌中，八十首之五)
詩題：烏棲曲，六首之一
篇目：西曲歌中，八十首之五
朝代：南朝梁
作者：蕭繹
卷別：卷四十八：清商曲辭五
詩文：幄中清酒馬腦鍾，裙邊雜佩琥珀龍。虛持寄君心不惜，共指三星今何夕。
---
蕭繹·烏棲曲，六首之三 (西曲歌中，八十首之七)
詩題：烏棲曲，六首之三
篇目：西曲歌中，八十首之七
朝代：南朝梁
作者：蕭繹
卷別：卷四十八：清商曲辭五
詩文：沙棠作船桂為楫，夜渡江南採蓮葉。復值西施新浣紗，共向江干眺月華。
---
蕭繹·烏棲曲，六首之二 (西曲歌中，八十首之六)
詩題：烏棲曲，六首之二
篇目：西曲歌中，八十首之六
朝代：南朝梁
作者：蕭繹
卷別：卷四十八：清商曲辭五
詩文：濃黛輕紅點花色，還欲令人不相識。金壺夜水詎能多，莫持奢用比懸河。
---
蕭繹·烏棲曲，六首之五 (西曲歌中，八十首之九)
詩題：烏棲曲，六首之五
篇目：西曲歌中，八十首之九
朝代：南朝梁
作者：蕭繹
卷別：卷四十八：清商曲辭五
詩文：交龍成錦鬥鳳紋，芙蓉為帶石榴裙。日下城南兩相望，月沒參橫掩羅帳。
---
蕭繹·烏棲曲，六首之六 (西曲歌中，八十首之十)
詩題：烏棲曲，六首之六
篇目：西曲歌中，八十首之十
朝代：南朝梁
作者：蕭繹
卷別：卷四十八：清商曲辭五
詩文：七彩隨珠九華玉，蛺蝶為歌明星曲。蘭房椒閣夜方開，那知步步香風逐。
---
蕭繹·烏棲曲，六首之四 (西曲歌中，八十首之八)
詩題：烏棲曲，六首之四
篇目：西曲歌中，八十首之八
朝代：南朝梁
作者：蕭繹
卷別：卷四十八：清商曲辭五
詩文：月華似璧星如佩，流影澄明玉堂內。邯鄲九枝朝始成，金卮玉椀共君傾。
---
蕭繹·燕歌行 (平調曲三，四十五首之十四)
詩題：燕歌行
篇目：平調曲三，四十五首之十四
朝代：南朝梁
作者：蕭繹
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：燕趙佳人本自多，遼東少婦學春歌。黃龍戍北花如錦，玄菟城前月似蛾。如何此時別夫婿，金羈翠眊往交河。還聞入漢去燕營，怨妾愁心百恨生。漫漫悠悠天未曉，遙遙夜夜聽寒更。自從異縣同心別，偏恨同時成異節。橫波滿臉萬行啼，翠眉暫斂千重結。並海連天合不開，那堪春日上春臺。唯見遠舟如落葉，復看遙舸似行杯。沙汀夜鶴嘯羈雌，妾心無趣坐傷離。翻嗟漢使音塵斷，空傷賤妾燕南垂。
---
蕭繹·班婕妤 (楚調曲下，四十一首之二)
詩題：班婕妤
篇目：楚調曲下，四十一首之二
朝代：南朝梁
作者：蕭繹
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：婕妤初選入，含媚向羅幃。何言飛燕寵，青苔生玉墀。誰知同輦愛，遂作裂紈詩。以茲自傷苦，終無長信悲。
---
蕭繹·紫騮馬 (漢橫吹曲四，五十三首之十四)
詩題：紫騮馬
篇目：漢橫吹曲四，五十三首之十四
朝代：南朝梁
作者：蕭繹
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：長安美少年，金絡錦連錢。宛轉青絲鞚，照耀珊瑚鞭。
---
蕭繹·芳樹 (漢鐃歌中，七十一首之三十三)
詩題：芳樹
篇目：漢鐃歌中，七十一首之三十三
朝代：南朝梁
作者：蕭繹
卷別：卷十七：鼓吹曲辭二
詩文：芬芳君子樹，交柯御宿園。桂影含秋月【桂影含秋色】，桃色染春源【桃花染春源】。落英逐風聚，輕香帶蕊翻。叢枝臨北閣，灌木隱南軒。交讓良宜重，成蹊何用言。
---
蕭繹·金樂歌 (四十八首之三十一)
詩題：金樂歌
篇目：四十八首之三十一
朝代：南朝梁
作者：蕭繹
卷別：卷七十四：雜曲歌辭十四
詩文：啼烏怨別偶，曙鳥憶誰家。石闕題書字，金燈飄落花。東方曉星沒，西山晚日斜。縠衫迴廣袖，團扇掩輕紗。暫借青驄馬，來送黃牛車。
---
蕭繹·長安道 (漢橫吹曲三，六十八首之四十九)
詩題：長安道
篇目：漢橫吹曲三，六十八首之四十九
朝代：南朝梁
作者：蕭繹
卷別：卷二十三：橫吹曲辭三
詩文：西接長楸道，南望小平津。飛甍臨綺翼，輕軒影畫輪。雕鞍承赭汗，槐路起紅塵。燕姬雜趙女，淹留重上春。
---
蕭繹·長歌行 (平調曲一，三十七首之八)
詩題：長歌行
篇目：平調曲一，三十七首之八
朝代：南朝梁
作者：蕭繹
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：當壚擅旨酒，一卮堪十千。無勞蜀山鑄，扶授采金錢。人生行樂爾，何處不留連。朝為洛生詠，夕作據梧眠。忽茲忘物我，優游得自然。
---
蕭繹·關山月 (漢橫吹曲三，六十八首之三)
詩題：關山月
篇目：漢橫吹曲三，六十八首之三
朝代：南朝梁
作者：蕭繹
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：朝望清波道，夜上白登臺。月中含桂樹，流影自徘徊。寒沙逐風起，春花犯雪開。夜長無與晤，衣單誰為裁？
---
蕭繹·隴頭水 (漢橫吹曲一，四十四首之五)
詩題：隴頭水
篇目：漢橫吹曲一，四十四首之五
朝代：南朝梁
作者：蕭繹
卷別：卷二十一：橫吹曲辭一
詩文：銜悲別隴頭，關路漫悠悠。故鄉迷遠近，征人分去留。沙飛曉成幕，海氣旦如樓。欲識秦川處，隴水向東流。
---
蕭繹·飛來雙白鶴 (瑟調曲四，三十九首之二十三)
詩題：飛來雙白鶴
篇目：瑟調曲四，三十九首之二十三
朝代：南朝梁
作者：蕭繹
卷別：卷三十九：相和歌辭十四
詩文：紫蓋學仙成，能令吳市傾。逐舞隨疏節，聞琴應別聲。集田遙赴影，隔霧近相鳴。時從洛浦渡，飛向遼東城。
---
蕭繹·驄馬驅 (漢橫吹曲四，五十三首之三十三)
詩題：驄馬驅
篇目：漢橫吹曲四，五十三首之三十三
朝代：南朝梁
作者：蕭繹
卷別：卷二十四：橫吹曲辭四
詩文：朔方寒氣重，胡關饒苦霧。白雪晝凝山，黃雲宿埋樹。連翩行役子，終朝征馬驅。試上金微山，還看玉關路。
---
蕭衍·三婦豔詩 (清調曲三，四十八首之十五)
詩題：三婦豔詩
篇目：清調曲三，四十八首之十五
朝代：南朝梁
作者：蕭衍
卷別：卷三十五：相和歌辭十
詩文：大婦舞輕巾，中婦拂華茵。小婦獨無事，紅黛潤芳津。良人且高臥，方欲薦梁塵。
---
蕭衍·上雲樂，七首之一：鳳臺曲 (江南弄下，五十首之二十八)
詩題：上雲樂，七首之一：鳳臺曲
篇目：江南弄下，五十首之二十八
朝代：南朝梁
作者：蕭衍
卷別：卷五十一：清商曲辭八
詩題解：《古今樂錄》曰：「《上雲樂》七曲，梁武帝製，以代西曲。一曰《鳳臺曲》，二曰《桐柏曲》，三曰《方丈曲》，四曰《方諸曲》，五曰《玉龜曲》，六曰《金丹曲》，七曰《金陵曲》。」按《上雲樂》又有老胡文康辭，周捨作，或云范雲。《隋書·樂志》曰：「梁三朝第四十四，設寺子導、安息、孔雀、鳳皇、文鹿、胡舞、登連、上雲樂、歌舞伎。」
詩序：《古今樂錄》曰：「《鳳臺曲》，和云：『上雲真，樂萬春。』」
詩文：鳳臺上，兩悠悠。雲之際，神光朝天極，華蓋遏延州。羽衣昱耀，春吹去復留。
---
蕭衍·上雲樂，七首之七：金陵曲 (江南弄下，五十首之三十四)
詩題：上雲樂，七首之七：金陵曲
篇目：江南弄下，五十首之三十四
朝代：南朝梁
作者：蕭衍
卷別：卷五十一：清商曲辭八
詩題解：《古今樂錄》曰：「《上雲樂》七曲，梁武帝製，以代西曲。一曰《鳳臺曲》，二曰《桐柏曲》，三曰《方丈曲》，四曰《方諸曲》，五曰《玉龜曲》，六曰《金丹曲》，七曰《金陵曲》。」按《上雲樂》又有老胡文康辭，周捨作，或云范雲。《隋書·樂志》曰：「梁三朝第四十四，設寺子導、安息、孔雀、鳳皇、文鹿、胡舞、登連、上雲樂、歌舞伎。」
詩文：勾曲仙，長樂遊洞天。巡會跡，六門揖，玉板登金門，鳳泉迴肆，鷺羽降尋雲。鷺羽一流，芳芬鬱氛氳。
---
蕭衍·上雲樂，七首之三：方丈曲 (江南弄下，五十首之三十)
詩題：上雲樂，七首之三：方丈曲
篇目：江南弄下，五十首之三十
朝代：南朝梁
作者：蕭衍
卷別：卷五十一：清商曲辭八
詩題解：《古今樂錄》曰：「《上雲樂》七曲，梁武帝製，以代西曲。一曰《鳳臺曲》，二曰《桐柏曲》，三曰《方丈曲》，四曰《方諸曲》，五曰《玉龜曲》，六曰《金丹曲》，七曰《金陵曲》。」按《上雲樂》又有老胡文康辭，周捨作，或云范雲。《隋書·樂志》曰：「梁三朝第四十四，設寺子導、安息、孔雀、鳳皇、文鹿、胡舞、登連、上雲樂、歌舞伎。」
詩文：方丈上，崚層雲。挹八玉，御三雲。金書發幽會，碧簡吐玄門。至道虛凝，冥然共所遵。
---
蕭衍·上雲樂，七首之二：桐柏曲 (江南弄下，五十首之二十九)
詩題：上雲樂，七首之二：桐柏曲
篇目：江南弄下，五十首之二十九
朝代：南朝梁
作者：蕭衍
卷別：卷五十一：清商曲辭八
詩題解：《古今樂錄》曰：「《上雲樂》七曲，梁武帝製，以代西曲。一曰《鳳臺曲》，二曰《桐柏曲》，三曰《方丈曲》，四曰《方諸曲》，五曰《玉龜曲》，六曰《金丹曲》，七曰《金陵曲》。」按《上雲樂》又有老胡文康辭，周捨作，或云范雲。《隋書·樂志》曰：「梁三朝第四十四，設寺子導、安息、孔雀、鳳皇、文鹿、胡舞、登連、上雲樂、歌舞伎。」
詩序：《古今樂錄》曰：「《桐柏曲》，和云：『可憐真人遊。』」
詩文：桐柏真，昇帝賓。戲伊谷，遊洛濱。參差列鳳管，容與起梁塵。望不可至，徘徊謝時人。
---
蕭衍·上雲樂，七首之五：玉龜曲 (江南弄下，五十首之三十二)
詩題：上雲樂，七首之五：玉龜曲
篇目：江南弄下，五十首之三十二
朝代：南朝梁
作者：蕭衍
卷別：卷五十一：清商曲辭八
詩題解：《古今樂錄》曰：「《上雲樂》七曲，梁武帝製，以代西曲。一曰《鳳臺曲》，二曰《桐柏曲》，三曰《方丈曲》，四曰《方諸曲》，五曰《玉龜曲》，六曰《金丹曲》，七曰《金陵曲》。」按《上雲樂》又有老胡文康辭，周捨作，或云范雲。《隋書·樂志》曰：「梁三朝第四十四，設寺子導、安息、孔雀、鳳皇、文鹿、胡舞、登連、上雲樂、歌舞伎。」
詩序：《古今樂錄》曰：「《玉龜曲》，和云：『可憐遊戲來。』」
詩文：玉龜山，真長仙。九光耀，五雲生。交帶要分影，大華冠晨纓。耇如玄羅【壽如玄羅】，出入遊太清。
---
蕭衍·上雲樂，七首之六：金丹曲 (江南弄下，五十首之三十三)
詩題：上雲樂，七首之六：金丹曲
篇目：江南弄下，五十首之三十三
朝代：南朝梁
作者：蕭衍
卷別：卷五十一：清商曲辭八
詩題解：《古今樂錄》曰：「《上雲樂》七曲，梁武帝製，以代西曲。一曰《鳳臺曲》，二曰《桐柏曲》，三曰《方丈曲》，四曰《方諸曲》，五曰《玉龜曲》，六曰《金丹曲》，七曰《金陵曲》。」按《上雲樂》又有老胡文康辭，周捨作，或云范雲。《隋書·樂志》曰：「梁三朝第四十四，設寺子導、安息、孔雀、鳳皇、文鹿、胡舞、登連、上雲樂、歌舞伎。」
詩序：《古今樂錄》曰：「《金丹曲》和雲：『金丹會，可憐乘白雲。』」
詩文：紫霜耀，絳雪飛。追以還，轉復飛。九真道方微，千年不傳，一傳裔雲衣。
---
蕭衍·上雲樂，七首之四：方諸曲 (江南弄下，五十首之三十一)
詩題：上雲樂，七首之四：方諸曲
篇目：江南弄下，五十首之三十一
朝代：南朝梁
作者：蕭衍
卷別：卷五十一：清商曲辭八
詩題解：《古今樂錄》曰：「《上雲樂》七曲，梁武帝製，以代西曲。一曰《鳳臺曲》，二曰《桐柏曲》，三曰《方丈曲》，四曰《方諸曲》，五曰《玉龜曲》，六曰《金丹曲》，七曰《金陵曲》。」按《上雲樂》又有老胡文康辭，周捨作，或云范雲。《隋書·樂志》曰：「梁三朝第四十四，設寺子導、安息、孔雀、鳳皇、文鹿、胡舞、登連、上雲樂、歌舞伎。」
詩序：《古今樂錄》曰：「《方諸曲》，三洲韻。和云：『方諸上，可憐歡樂長相思。』」
詩文：方諸上，上雲人。業守仁，摐金集瑤池，步光禮玉晨。霞蓋容長肅，清虛伍列真。
---
蕭衍·團扇郎 (吳聲歌曲二，一百一十二首之六十九)
詩題：團扇郎
篇目：吳聲歌曲二，一百一十二首之六十九
朝代：南朝梁
作者：蕭衍
卷別：卷四十五：清商曲辭二
詩題解：《古今樂錄》曰：「《團扇郎歌》者，晉中書令王珉，捉白團扇與嫂婢謝芳姿有愛，情好甚篤。嫂捶撻婢過苦，王東亭聞而止之。芳姿素善歌，嫂令歌一曲當赦之。應聲歌曰：『白團扇，辛苦五流連。是郎眼所見。』珉聞，更問之：『汝歌何遺？』芳姿即改云：『白團扇，憔悴非昔容，羞與郎相見。』後人因而歌之。」
詩文：手中白團扇，淨如秋團月。清風任動生，嬌聲任意發。
---
蕭衍·有所思 (漢鐃歌中，七十一首之四十九)
詩題：有所思
篇目：漢鐃歌中，七十一首之四十九
朝代：南朝梁
作者：蕭衍
卷別：卷十七：鼓吹曲辭二
詩文：誰言生離久，適意與君別。衣上芳猶在，握裏書未滅。腰中雙綺帶，夢為同心結。常恐所思露，瑤華未忍折。
---
蕭衍·梁白紵辭，二首之一 (雜舞三，二十五首之二十四)
詩題：梁白紵辭，二首之一
篇目：雜舞三，二十五首之二十四
朝代：南朝梁
作者：蕭衍
卷別：卷五十五：舞曲歌辭四
詩題解：《古今樂錄》曰：「梁三朝樂第二十，設《巾舞》，并《白紵》，蓋《巾舞》以《白紵》四解送也。」
詩文：朱絲玉柱羅象筵，飛琯促節舞少年。短歌流目未肯前，含笑一轉私自憐。
---
蕭衍·楊叛兒 (西曲歌下，一百七首之八十六)
詩題：楊叛兒
篇目：西曲歌下，一百七首之八十六
朝代：南朝梁
作者：蕭衍
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：桃花初發紅，芳草尚抽綠。南音多有會，偏重叛兒曲。
---
蕭衍·江南弄，七首之一：江南弄 (江南弄上，十四首之一)
詩題：江南弄，七首之一：江南弄
篇目：江南弄上，十四首之一
朝代：南朝梁
作者：蕭衍
卷別：卷五十：清商曲辭七
詩題解：《古今樂錄》曰：「梁天監十一年冬，武帝改西曲，製《江南上雲樂》十四曲，《江南弄》七曲：一曰《江南弄》，二曰《龍笛曲》，三曰《採蓮曲》，四曰《鳳笛曲》，五曰《採菱曲》，六曰《遊女曲》，七曰《朝雲曲》。又沈約作四曲：一曰《趙瑟曲》，二曰《秦箏曲》，三曰《陽春曲》，四曰《朝雲曲》，亦謂之《江南弄》云。」
詩序：《古今樂錄》曰：「《江南弄》三洲韻。和云：『陽春路，娉婷出綺羅。』」
詩文：眾花雜色滿上林，舒芳耀綠垂輕陰。連手躞蹀舞春心。舞春心，臨歲腴，中人望獨踟躕。
---
蕭衍·江南弄，七首之七：朝雲曲 (江南弄上，十四首之七)
詩題：江南弄，七首之七：朝雲曲
篇目：江南弄上，十四首之七
朝代：南朝梁
作者：蕭衍
卷別：卷五十：清商曲辭七
詩題解：《古今樂錄》曰：「梁天監十一年冬，武帝改西曲，製《江南上雲樂》十四曲，《江南弄》七曲：一曰《江南弄》，二曰《龍笛曲》，三曰《採蓮曲》，四曰《鳳笛曲》，五曰《採菱曲》，六曰《遊女曲》，七曰《朝雲曲》。又沈約作四曲：一曰《趙瑟曲》，二曰《秦箏曲》，三曰《陽春曲》，四曰《朝雲曲》，亦謂之《江南弄》云。」
詩序：《古今樂錄》曰：「《朝雲曲》，和云：『徙倚折耀華。』」宋玉《高唐賦序》曰：「楚襄王與宋玉遊雲夢之臺，望高唐之觀，獨有雲氣，變化無窮。王問玉曰：『此何氣也？』玉曰：『所謂朝雲也。』王曰：『何謂朝雲也？』玉曰：『昔者先王嘗遊高唐，怠而晝寢，夢見一婦人曰：「妾巫山之女也，為高唐之客。聞君遊高唐，願薦枕席。」王因幸之。去而辭曰：「妾在巫山之陽，高丘之阻，旦為朝雲，暮為行雨，朝朝暮暮，陽臺之下。」旦朝視之如言，故為立廟，號曰朝雲。』」酈道元《水經注》曰：「巫山者，帝女居焉。宋玉謂帝之季女名曰瑤姬，未行而亡，封于巫山
詩文：張樂陽臺歌上謁，如寢如興芳晻曖。容光既豔復還沒。復還沒，望不來。巫山高，心徘徊。
---
蕭衍·江南弄，七首之三：採蓮曲 (江南弄上，十四首之三)
詩題：江南弄，七首之三：採蓮曲
篇目：江南弄上，十四首之三
朝代：南朝梁
作者：蕭衍
卷別：卷五十：清商曲辭七
詩題解：《古今樂錄》曰：「梁天監十一年冬，武帝改西曲，製《江南上雲樂》十四曲，《江南弄》七曲：一曰《江南弄》，二曰《龍笛曲》，三曰《採蓮曲》，四曰《鳳笛曲》，五曰《採菱曲》，六曰《遊女曲》，七曰《朝雲曲》。又沈約作四曲：一曰《趙瑟曲》，二曰《秦箏曲》，三曰《陽春曲》，四曰《朝雲曲》，亦謂之《江南弄》云。」
詩序：《古今樂錄》曰：「《採蓮曲》，和云：『採蓮渚，窈窕舞佳人。』」
詩文：遊戲五湖採蓮歸，發花田葉芳襲衣。為君儂歌世所希。世所希，有如玉。江南弄，採蓮曲。
---
蕭衍·江南弄，七首之二：龍笛曲 (江南弄上，十四首之二)
詩題：江南弄，七首之二：龍笛曲
篇目：江南弄上，十四首之二
朝代：南朝梁
作者：蕭衍
卷別：卷五十：清商曲辭七
詩題解：《古今樂錄》曰：「梁天監十一年冬，武帝改西曲，製《江南上雲樂》十四曲，《江南弄》七曲：一曰《江南弄》，二曰《龍笛曲》，三曰《採蓮曲》，四曰《鳳笛曲》，五曰《採菱曲》，六曰《遊女曲》，七曰《朝雲曲》。又沈約作四曲：一曰《趙瑟曲》，二曰《秦箏曲》，三曰《陽春曲》，四曰《朝雲曲》，亦謂之《江南弄》云。」
詩序：《古今樂錄》曰：「《龍笛曲》，和云：『江南音，一唱值千金。』馬融《長笛賦》曰：『近世雙笛從羌起，羌人伐竹未及已。龍鳴水中不見已，截竹吹之聲相似。』然則《龍笛曲》蓋因聲如龍鳴而名曲。」
詩文：美人綿眇在雲堂，雕金鏤竹眠玉床。婉愛寥亮繞紅梁。繞紅梁，流月臺，駐狂風，鬱徘徊。
---
蕭衍·江南弄，七首之五：採菱曲 (江南弄上，十四首之五)
詩題：江南弄，七首之五：採菱曲
篇目：江南弄上，十四首之五
朝代：南朝梁
作者：蕭衍
卷別：卷五十：清商曲辭七
詩題解：《古今樂錄》曰：「梁天監十一年冬，武帝改西曲，製《江南上雲樂》十四曲，《江南弄》七曲：一曰《江南弄》，二曰《龍笛曲》，三曰《採蓮曲》，四曰《鳳笛曲》，五曰《採菱曲》，六曰《遊女曲》，七曰《朝雲曲》。又沈約作四曲：一曰《趙瑟曲》，二曰《秦箏曲》，三曰《陽春曲》，四曰《朝雲曲》，亦謂之《江南弄》云。」
詩序：《古今樂錄》曰：「《採菱曲》，和云：『菱歌女，解佩戲江陽。』」
詩文：江南稚女珠腕繩，金翠搖首紅顏興。桂棹容與歌採菱。歌採菱，心未怡，翳羅袖，望所思。
---
蕭衍·江南弄，七首之六：遊女曲 (江南弄上，十四首之六)
詩題：江南弄，七首之六：遊女曲
篇目：江南弄上，十四首之六
朝代：南朝梁
作者：蕭衍
卷別：卷五十：清商曲辭七
詩題解：《古今樂錄》曰：「梁天監十一年冬，武帝改西曲，製《江南上雲樂》十四曲，《江南弄》七曲：一曰《江南弄》，二曰《龍笛曲》，三曰《採蓮曲》，四曰《鳳笛曲》，五曰《採菱曲》，六曰《遊女曲》，七曰《朝雲曲》。又沈約作四曲：一曰《趙瑟曲》，二曰《秦箏曲》，三曰《陽春曲》，四曰《朝雲曲》，亦謂之《江南弄》云。」
詩序：《古今樂錄》曰：「《遊女曲》，和云：『當年少，歌舞承酒笑。』」
詩文：氛氳蘭麝體芳滑，容色玉耀眉如月。珠佩婐娥𡜮戲金闕。戲金闕，遊紫庭。舞飛閣，歌長生。
---
蕭衍·江南弄，七首之四：鳳笙曲 (江南弄上，十四首之四)
詩題：江南弄，七首之四：鳳笙曲
篇目：江南弄上，十四首之四
朝代：南朝梁
作者：蕭衍
卷別：卷五十：清商曲辭七
詩題解：《古今樂錄》曰：「梁天監十一年冬，武帝改西曲，製《江南上雲樂》十四曲，《江南弄》七曲：一曰《江南弄》，二曰《龍笛曲》，三曰《採蓮曲》，四曰《鳳笛曲》，五曰《採菱曲》，六曰《遊女曲》，七曰《朝雲曲》。又沈約作四曲：一曰《趙瑟曲》，二曰《秦箏曲》，三曰《陽春曲》，四曰《朝雲曲》，亦謂之《江南弄》云。」
詩序：《古今樂錄》曰：「《鳳笙曲》，和云：『弦吹席，長袖善留客。』」
詩文：綠耀剋碧彫琯笙，朱唇玉指學鳳鳴。流速參差飛且停。飛且停，在鳳樓，弄嬌響，間清謳。
---
蕭衍·河中之水歌 (歌辭三，四十四首之四十四)
詩題：河中之水歌
篇目：歌辭三，四十四首之四十四
朝代：南朝梁
作者：蕭衍
卷別：卷八十五：雜歌謠辭三
詩文：河中之水向東流，洛陽女兒名莫愁。莫愁十三能織綺，十四採桑南陌頭，十五嫁為盧郎婦，十六生兒字阿侯。盧家蘭室桂為梁，中有鬱金蘇合香。頭上金釵十二行，足下絲履五文章。珊瑚掛鏡爛生光【珊瑚掛鏡生輝光】，平頭奴子擎履箱。人生富貴何所望，恨不早嫁東家王。
---
蕭衍·相逢狹路間 (清調曲二，二十八首之二十四)
詩題：相逢狹路間
篇目：清調曲二，二十八首之二十四
朝代：南朝梁
作者：蕭衍
卷別：卷三十四：相和歌辭九
詩文：京華有曲巷，曲曲不通輿。道逢一俠客，緣路間君居。君居在城北，可尋復易知。朱門間皓壁，刻桷映晨離。階植若華草，光影逐飆移。輕幰委四壁，蘭膏然百枝。長子飾青紫，中子任以貲。小子始總角，方作啼弄兒。三子俱入門，赫奕盛羽儀。華騮服衡轡，白玉鏤鞿羈。容止同規矩，賓從盡恭卑。雅鄭時間作，孤竹乍參差。雲飛離水宿，弄吭滿青池。歡樂無終極，流目豈知疲。門下非毛遂，坐上盡英奇。大婦成貝錦，中婦飾粉絁。小婦獨無事，理曲步簷垂。丈人暫徒倚，行使流風吹。
---
蕭衍·芳樹 (漢鐃歌中，七十一首之三十二)
詩題：芳樹
篇目：漢鐃歌中，七十一首之三十二
朝代：南朝梁
作者：蕭衍
卷別：卷十七：鼓吹曲辭二
詩文：綠樹始搖芳，芳生非一葉。一葉度春風，芳芳自相接。色雜亂參差，眾花紛重疊。重疊不可思，思此誰能愜。
---
蕭衍·襄陽蹋銅蹄，三首之一 (西曲歌中，八十首之六十八)
詩題：襄陽蹋銅蹄，三首之一
篇目：西曲歌中，八十首之六十八
朝代：南朝梁
作者：蕭衍
卷別：卷四十八：清商曲辭五
詩題解：《隋書·樂志》曰：「梁武帝之在雍鎮，有童謠云：『襄陽白銅蹄，反縛揚州兒。』識者言：『白銅蹄，謂金蹄，為馬也。白，金色也。』及義師之興，實以鐵騎。揚州之士皆面縛，果如謠言。故即位之後，更造新聲，帝自為之詞三曲。又令沈約為三曲，以被管弦。」《古今樂錄》曰：「襄陽蹋銅蹄者，梁武西下所製也。沈約又作，其和云：『襄陽白銅蹄，聖德應乾來。』天監初，舞十六人，後八人。」
詩文：陌頭征人去，閨中女下機。含情不能言，送別沾羅衣。
---
蕭衍·襄陽蹋銅蹄，三首之三 (西曲歌中，八十首之七十)
詩題：襄陽蹋銅蹄，三首之三
篇目：西曲歌中，八十首之七十
朝代：南朝梁
作者：蕭衍
卷別：卷四十八：清商曲辭五
詩題解：《隋書·樂志》曰：「梁武帝之在雍鎮，有童謠云：『襄陽白銅蹄，反縛揚州兒。』識者言：『白銅蹄，謂金蹄，為馬也。白，金色也。』及義師之興，實以鐵騎。揚州之士皆面縛，果如謠言。故即位之後，更造新聲，帝自為之詞三曲。又令沈約為三曲，以被管弦。」《古今樂錄》曰：「襄陽蹋銅蹄者，梁武西下所製也。沈約又作，其和云：『襄陽白銅蹄，聖德應乾來。』天監初，舞十六人，後八人。」
詩文：龍馬紫金鞍，翠毦白玉羈。照耀雙闕下，知是襄陽兒。
---
蕭衍·襄陽蹋銅蹄，三首之二 (西曲歌中，八十首之六十九)
詩題：襄陽蹋銅蹄，三首之二
篇目：西曲歌中，八十首之六十九
朝代：南朝梁
作者：蕭衍
卷別：卷四十八：清商曲辭五
詩題解：《隋書·樂志》曰：「梁武帝之在雍鎮，有童謠云：『襄陽白銅蹄，反縛揚州兒。』識者言：『白銅蹄，謂金蹄，為馬也。白，金色也。』及義師之興，實以鐵騎。揚州之士皆面縛，果如謠言。故即位之後，更造新聲，帝自為之詞三曲。又令沈約為三曲，以被管弦。」《古今樂錄》曰：「襄陽蹋銅蹄者，梁武西下所製也。沈約又作，其和云：『襄陽白銅蹄，聖德應乾來。』天監初，舞十六人，後八人。」
詩文：草樹非一香，花葉百種色。寄語故情人，知我心相憶。
---
蕭衍·邯鄲歌 (四十首之五)
詩題：邯鄲歌
篇目：四十首之五
朝代：南朝梁
作者：蕭衍
卷別：卷七十六：雜曲歌辭十六
詩文：回顧灞陵上，北指邯鄲道。短衣妾不傷，南山為君老。
---
蕭衍·長相思 (五十二首之二十八)
詩題：長相思
篇目：五十二首之二十八
朝代：南朝梁
作者：蕭衍
卷別：卷六十九：雜曲歌辭九
詩文：相思無終極，長夜起嘆息。徒見貌嬋娟【徒見貌㛹娟】，寧知心有憶。寸心無以因，願附歸飛翼。
---
蕭衍·閶闔篇 (三十三首之二十四)
詩題：閶闔篇
篇目：三十三首之二十四
朝代：南朝梁
作者：蕭衍
卷別：卷六十四：雜曲歌辭四
詩題解：張衡《西京賦》曰：「表嶢闕於閶闔。」閶闔，天門也。立高闕以象之。薛綜云：「紫微宮門名曰閶闔也。」《閶闔篇》蓋出於此。
詩文：西漢本佳妍，金馬望甘泉。衛尉屯兵上，期門曉漏傳。猶重河東賦，欲以追神仙。羽騎凌雲轉，閶闔帶空懸。長旗掃月窟，鳳跡輾星躔。但使丹砂就，能令億萬年。
---
蕭衍·雍臺 (梁鼓角橫吹曲，十一首之一)
詩題：雍臺
篇目：梁鼓角橫吹曲，十一首之一
朝代：南朝梁
作者：蕭衍
卷別：卷二十五：橫吹曲辭五
詩文：日落登雍臺，佳人殊未來。綺窗蓮花掩，網戶琉璃開。蘴茸臨紫桂，蔓延交青苔。月沒光陰盡，望子獨悠哉。
---
蕭衍·青青河畔草 (瑟調曲三，四十首之二十一)
詩題：青青河畔草
篇目：瑟調曲三，四十首之二十一
朝代：南朝梁
作者：蕭衍
卷別：卷三十八：相和歌辭十三
詩文：幕幕繡戶絲，悠悠懷昔期，昔期久不歸，鄉國曠音輝。音輝空結遲，半寢覺如至。既寤了無形，與君隔平生。月以雲掩光，葉以霜摧老。當途競自容，莫肯為妾道。
---
蕭詮·巫山高 (漢鐃歌中，七十一首之九)
詩題：巫山高
篇目：漢鐃歌中，七十一首之九
朝代：南朝陳
作者：蕭詮
卷別：卷十七：鼓吹曲辭二
詩文：巫山映巫峽，高高殊未窮。猿聲不辨處，雨色詎分空。懸崖下桂月，深澗響松風。別有仙雲起，時向楚王宮。
---
蕭賁·長安道 (漢橫吹曲三，六十八首之五十四)
詩題：長安道
篇目：漢橫吹曲三，六十八首之五十四
朝代：南朝陳
作者：蕭賁
卷別：卷二十三：橫吹曲辭三
詩文：前登灞陵道，還瞻渭水流。城形類北斗，橋勢似牽牛。飛軒駕良駟，寶劍雜輕裘。經過狹斜裏，日暮與淹留。
---
蕭賾·估客樂 (西曲歌中，八十首之二十九)
詩題：估客樂
篇目：西曲歌中，八十首之二十九
朝代：南朝齊
作者：蕭賾
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：昔經樊鄧役，阻潮梅根渚。感憶追往事，意滿辭不敘。
---
蕭轂·野田黃雀行 (瑟調曲四，三十九首之五)
詩題：野田黃雀行
篇目：瑟調曲四，三十九首之五
朝代：隋
作者：蕭轂
卷別：卷三十九：相和歌辭十四
詩題解：《古今樂錄》曰：「王僧虔《技錄》有《野田黃雀行》，今不歌。」《樂府解題》曰：「晉樂奏東阿王『置酒高殿上』，始言豐膳樂飲，盛賓主之獻酬。中言歡極而悲，嗟盛時不再。終言歸於知命而無憂也。」《空侯引》亦用此曲。按漢鼓吹鐃歌亦有《黃雀行》，不知與此同否？
詩文：弱軀愧彩飾【弱軀慚彩飾】，輕毛非錦文。不知鴻鵠志，非是鳳凰群。作風隨濁雨，入曲應玄雲。空城舊侶絕，滄海故交分。甯死明珠彈，且避鷹將軍。
---
薛奇童·怨詩，二首之一 (楚調曲中，五十五首之一)
詩題：怨詩，二首之一
篇目：楚調曲中，五十五首之一
朝代：唐
作者：薛奇童
卷別：卷四十二：相和歌辭十七
詩文：日晚梧桐落，微寒入禁垣。月懸三雀觀，霜度萬秋門。豔舞矜新寵，愁容泣舊恩。不堪深裏，簾外欲黃昏。
---
薛奇童·怨詩，二首之二 (楚調曲中，五十五首之二)
詩題：怨詩，二首之二
篇目：楚調曲中，五十五首之二
朝代：唐
作者：薛奇童
卷別：卷四十二：相和歌辭十七
詩文：禁苑春風起，流鶯遶合歡。玉窗通日氣，珠箔卷輕寒。楊葉垂金砌，梨花入井欄。君王好長袖，新作舞衣寬。
---
薛稷·昭升 (唐儀坤廟樂章，十二首之六)
詩題：昭升
篇目：唐儀坤廟樂章，十二首之六
朝代：唐
作者：薛稷
卷別：卷十一：郊廟歌辭十一
詩序：肅明皇后室
詩文：陽靈配德，陰魄昭升。堯壇鳳下，漢室龍興。俔天作對，前旒是凝。化行南國，道盛西陵。造舟集灌，無德而稱。我粢既潔，我醴既澄。陰陰靈廟，光靈若憑。德馨惟饗，孝思烝烝。
---
薛維翰·古歌，二首之一 (歌辭四，四十八首之四十七)
詩題：古歌，二首之一
篇目：歌辭四，四十八首之四十七
朝代：唐
作者：薛維翰
卷別：卷八十六：雜歌謠辭四
詩文：美人怨何深，含情倚金閣。不嚬復不語，紅淚雙雙落。
---
薛維翰·古歌，二首之二 (歌辭四，四十八首之四十八)
詩題：古歌，二首之二
篇目：歌辭四，四十八首之四十八
朝代：唐
作者：薛維翰
卷別：卷八十六：雜歌謠辭四
詩文：美人閉紅燭，獨坐裁心錦。頻放剪刀聲，夜寒知未寢。
---
薛耀·子夜春歌 (吳聲歌曲二，一百一十二首之三)
詩題：子夜春歌
篇目：吳聲歌曲二，一百一十二首之三
朝代：唐
作者：薛耀
卷別：卷四十五：清商曲辭二
詩文：塑風扣群木，嚴霜凋百草。借問月中人，安得長不老。
---
薛能·昇平樂，九首之一 (一百五首之二十八)
詩題：昇平樂，九首之一
篇目：一百五首之二十八
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：正氣遶宮樓，皇居信上遊。遠岡延聖祚，平地載神州。會合皆重譯，潺湲近八流。中興豈假問，據此自千秋。
---
薛能·昇平樂，九首之七 (一百五首之三十四)
詩題：昇平樂，九首之七
篇目：一百五首之三十四
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：無戰復無私，堯時即此時。焚香臨極早，待明卷簾遲。端拱乾坤內，何言黈纊垂。君看聖明驗，只此是神龜。
---
薛能·昇平樂，九首之三 (一百五首之三十)
詩題：昇平樂，九首之三
篇目：一百五首之三十
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：處處足歡聲，時康歲已深。不同三尺劍，應似五弦琴。壽笑山猶盡，明嫌日有陰。何當憐一物，亦遣斷愁吟。
---
薛能·昇平樂，九首之九 (一百五首之三十六)
詩題：昇平樂，九首之九
篇目：一百五首之三十六
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：五帝、三皇主，蕭曹、魏邴臣。文章惟反朴，戈甲盡生塵。諫紙應無用，朝綱自有倫。昇平不可紀，所見是閒人。
---
薛能·昇平樂，九首之二 (一百五首之二十九)
詩題：昇平樂，九首之二
篇目：一百五首之二十九
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：寥泬敞延英，朝班立位橫。宣傳無草動，拜舞有衣聲。鴛瓦雲消濕，蟲絲日照明。辛勤自不到，遙見似前生。
---
薛能·昇平樂，九首之五 (一百五首之三十二)
詩題：昇平樂，九首之五
篇目：一百五首之三十二
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：一物周天至【一物至周天】，洪纖盡晏然。車書無異俗，甲子并豐年。奇技皆歸朴，征夫亦服田。君王故不有，台鼎合韋弦【台鼎合韋賢】。日日聽歌謠，區中盡祝堯。蟲蝗初不害，夷狄近全銷。史筆惟書瑞，天臺絕見祅。因令匹夫志，轉欲事清朝。
---
薛能·昇平樂，九首之八 (一百五首之三十五)
詩題：昇平樂，九首之八
篇目：一百五首之三十五
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：旭日上清穹，明堂坐聖聰。衣裳承瑞氣，冠冕蓋重曈。花木經宵露，旌旗立仗風。何期於此地，見說似仙宮【見說是仙宮】。
---
薛能·昇平樂，九首之六 (一百五首之三十三)
詩題：昇平樂，九首之六
篇目：一百五首之三十三
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：品物盡昭蘇，神功復帝謨。他時應有壽，當代且無虞。賜曆通遐俗，移關入半胡。鷦鷯一何幸，於此寄微軀。
---
薛能·昇平樂，九首之四 (一百五首之三十一)
詩題：昇平樂，九首之四
篇目：一百五首之三十一
朝代：唐
作者：薛能
卷別：卷八十二：近代曲辭四
詩題解：《唐會要》曰：「《昇平樂》，商調曲也。」
詩文：曙質絕埃氛，彤庭列禁軍。聖顏初對日，龍尾競緣雲。珮響交成韻，簾陰暖帶紋。逍遙豈有事，於此詠南薰。
---
薛能·楊柳枝，九首之一 (一百一首之八十一)
詩題：楊柳枝，九首之一
篇目：一百一首之八十一
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：數首新詞帶恨成，柳絲牽我我傷情。柔娥幸有腰支穩，試踏吹聲作唱聲。
---
薛能·楊柳枝，九首之七 (一百一首之八十七)
詩題：楊柳枝，九首之七
篇目：一百一首之八十七
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：暖梳簪朵事登樓，因掛垂楊立地愁。牽斷綠絲攀不得，半空懸著玉搔頭。
---
薛能·楊柳枝，九首之三 (一百一首之八十三)
詩題：楊柳枝，九首之三
篇目：一百一首之八十三
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：縣依陶令想嫌迂，營伴將軍即大粗。此日與君除萬恨，數篇風調更應無。
---
薛能·楊柳枝，九首之九 (一百一首之八十九)
詩題：楊柳枝，九首之九
篇目：一百一首之八十九
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：劉白蘇臺總近時，當初章句是誰推。纖腰舞盡春楊柳，未有儂家一首詩。
---
薛能·楊柳枝，九首之二 (一百一首之八十二)
詩題：楊柳枝，九首之二
篇目：一百一首之八十二
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：高出軍營遠映橋，賊兵曾斫火曾燒。風流性在終難改，依舊春來萬萬條。
---
薛能·楊柳枝，九首之五 (一百一首之八十五)
詩題：楊柳枝，九首之五
篇目：一百一首之八十五
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：朝陽晴照綠楊煙，一別通波十七年。應有舊枝無處覓，萬株風裏卓旌旃。
---
薛能·楊柳枝，九首之八 (一百一首之八十八)
詩題：楊柳枝，九首之八
篇目：一百一首之八十八
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：西園高樹後庭根，處處尋芳有折痕。終憶舊遊桃葉舍，一株斜映竹籬門。
---
薛能·楊柳枝，九首之六 (一百一首之八十六)
詩題：楊柳枝，九首之六
篇目：一百一首之八十六
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：晴垂芳態吐牙新，雨擺輕條濕面春。別有出牆高數尺，不知搖動是何人。
---
薛能·楊柳枝，九首之四 (一百一首之八十四)
詩題：楊柳枝，九首之四
篇目：一百一首之八十四
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：狂似纖腰軟勝綿，自多情態更誰憐。遊人不折還堪恨，拋向橋邊與路邊。
---
薛能·楊柳枝，十首之一 (一百一首之七十一)
詩題：楊柳枝，十首之一
篇目：一百一首之七十一
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：華清高樹出離宮，南陌柔條帶暖風。誰見輕陰是良夜，瀑泉聲畔月明中。
---
薛能·楊柳枝，十首之七 (一百一首之七十七)
詩題：楊柳枝，十首之七
篇目：一百一首之七十七
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：和花煙樹九重城，夾路春陰十萬營。唯向邊頭不堪望，一株憔悴少人行。
---
薛能·楊柳枝，十首之三 (一百一首之七十三)
詩題：楊柳枝，十首之三
篇目：一百一首之七十三
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：嫩綠輕懸似綴旒，路人遙見隔宮樓。誰能更近丹墀種，解播皇風入九州。
---
薛能·楊柳枝，十首之九 (一百一首之七十九)
詩題：楊柳枝，十首之九
篇目：一百一首之七十九
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：眾木猶寒獨早青，御溝橋畔曲江亭。陶家舊日應如此，一院春條綠遶廳。
---
薛能·楊柳枝，十首之二 (一百一首之七十二)
詩題：楊柳枝，十首之二
篇目：一百一首之七十二
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：洛橋晴影覆江船，羌笛秋聲濕塞煙。閒想習池公宴罷，水蒲風絮夕陽天。
---
薛能·楊柳枝，十首之五 (一百一首之七十五)
詩題：楊柳枝，十首之五
篇目：一百一首之七十五
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：潭上江邊嫋嫋垂，日高風靜絮相隨。青樓一樹無人見，正是女郎眠覺時。
---
薛能·楊柳枝，十首之八 (一百一首之七十八)
詩題：楊柳枝，十首之八
篇目：一百一首之七十八
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：窗外齊垂旭日初，樓邊輕好暖風徐。遊人莫道栽無益，桃李清陰卻不如。
---
薛能·楊柳枝，十首之六 (一百一首之七十六)
詩題：楊柳枝，十首之六
篇目：一百一首之七十六
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：汴水高懸百萬條，風清兩岸一時搖。隋家力盡虛栽得，無限春風屬聖朝。
---
薛能·楊柳枝，十首之十 (一百一首之八十)
詩題：楊柳枝，十首之十
篇目：一百一首之八十
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：帳偃纓垂細復繁，令人心想石家園。風條月影皆堪重，何事侯門愛樹萱。
---
薛能·楊柳枝，十首之四 (一百一首之七十四)
詩題：楊柳枝，十首之四
篇目：一百一首之七十四
朝代：唐
作者：薛能
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：暖風晴日斷浮埃，廢路新條發釣臺。處處輕陰可惆悵，後人攀處古人栽。
---
薛能·行路難 (四十二首之二十五)
詩題：行路難
篇目：四十二首之二十五
朝代：唐
作者：薛能
卷別：卷七十一：雜曲歌辭十一
詩文：何處力堪殫，人心險萬端。藏山難測度，暗水自波瀾。對面如千里，迴腸似七盤。已經吳坂困，欲向雁門難。南北誠須泣，高深不可干。無因善行止，車轍得平安。
---
薛能·銅雀臺 (平調曲二，四十五首之八)
詩題：銅雀臺
篇目：平調曲二，四十五首之八
朝代：唐
作者：薛能
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：魏帝當時銅雀臺，黃花深映棘叢開。人生富貴須回首，此地豈無歌舞來。
---
薛能·長安道 (漢橫吹曲三，六十八首之六十六)
詩題：長安道
篇目：漢橫吹曲三，六十八首之六十六
朝代：唐
作者：薛能
卷別：卷二十三：橫吹曲辭三
詩文：汲汲復營營，東西連兩京。關繻古若在，山岳累應成。各自有身事，不相知姓名。交馳喧眾類，分散入重城。此路去無盡，萬方人始生。空餘片言苦，來往覓劉楨。
---
薛逢·伊州 (五十六首之四十八)
詩題：伊州
篇目：五十六首之四十八
朝代：唐
作者：薛逢
卷別：卷七十九：近代曲辭一
詩題解：《樂苑》曰：「《伊州》，商調曲，西京節度蓋嘉運所進也。」
詩文：歌第一：秋風明月獨離居，蕩子從戎十載餘。征人去日慇懃囑，歸雁來時數寄書。
---
薛逢·何滿子 (七十四首之五十二)
詩題：何滿子
篇目：七十四首之五十二
朝代：唐
作者：薛逢
卷別：卷八十：近代曲辭二
詩題解：唐白居易曰：「何滿子，開元中滄州歌者，臨刑進此曲以贖死，竟不得免。」《杜陽雜編》曰：「文宗時，宮人沈阿翹為帝舞《何滿子》，調辭風態，率皆宛暢。」然則亦舞曲也。
詩文：繫馬宮槐老，持杯店菊黃。故交今不見，流恨滿川光。
---
薛逢·大和 (五十六首之四十七)
詩題：大和
篇目：五十六首之四十七
朝代：唐
作者：薛逢
卷別：卷七十九：近代曲辭一
詩題解：《樂苑》曰：「大和，羽調曲也。」
詩文：第一：國門卿相舊山莊，聖主移來宴綠芳。簾外輾為車馬路，花間踏出舞人場。
---
薛逢·涼州詞 (五十六首之四十六)
詩題：涼州詞
篇目：五十六首之四十六
朝代：唐
作者：薛逢
卷別：卷七十九：近代曲辭一
詩文：昨夜蕃兵報國讎，沙州都護破涼州。黃河九曲今歸漢，塞外縱橫戰血流。
---
薛逢·石州 (五十六首之五十一)
詩題：石州
篇目：五十六首之五十一
朝代：唐
作者：薛逢
卷別：卷七十九：近代曲辭一
詩題解：《樂苑》曰：「《石州》，商調曲也。又有舞石州。」
詩文：自從君去遠巡邊，終日羅幃獨自眠。看花情轉切，攬鏡淚如泉。一自離君後，啼多雙臉穿。何時狂虜滅，免得更留連。
---
薛逢·簇拍陸州 (五十六首之五十)
詩題：簇拍陸州
篇目：五十六首之五十
朝代：唐
作者：薛逢
卷別：卷七十九：近代曲辭一
詩文：西去輪臺萬里餘，故鄉音耗日應疏。隴山鸚鵡能言語，為報閨人數寄書。
---
薛逢·陸州 (五十六首之四十九)
詩題：陸州
篇目：五十六首之四十九
朝代：唐
作者：薛逢
卷別：卷七十九：近代曲辭一
詩文：歌第一：分野中峰變，陰晴眾壑殊。欲投人處宿，隔浦問樵夫。
---
薛道衡·出塞，二首之一 (漢橫吹曲一，四十四首之三十三)
詩題：出塞，二首之一
篇目：漢橫吹曲一，四十四首之三十三
朝代：隋
作者：薛道衡
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：高秋白露團，上將出長安。塵沙塞下暗，風月隴頭寒。轉蓬隨馬足，飛霜落劍端。凝雲迷代郡，流水凍桑乾。烽微桔槹遠，橋峻轆轤難。從軍多惡少，召募盡材官。伏堤時臥鼓，疑兵作解鞍。柳城擒冒頓，長坂納呼韓。受降今更築，燕然已重刊。還嗤傅介子，辛苦刺樓蘭。
---
薛道衡·出塞，二首之二 (漢橫吹曲一，四十四首之三十四)
詩題：出塞，二首之二
篇目：漢橫吹曲一，四十四首之三十四
朝代：隋
作者：薛道衡
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：邊庭烽火驚，插羽夜徵兵。少昊騰金氣，文昌動將星。長驅鞮汗北，直指夫人城。絕漠三秋暮，窮陰萬里生。寒夜哀笳曲，霜天斷雁聲。連旗下鹿塞，疊鼓向龍庭。妖雲墜虜陣，暈月遶胡營。左賢皆頓顙，單于已繫纓。絏馬登玄關，鉤鯤臨北溟。當知霍驃騎，高第起西京。
---
薛道衡·明君詞 (吟嘆曲，五十九首之三十九)
詩題：明君詞
篇目：吟嘆曲，五十九首之三十九
朝代：隋
作者：薛道衡
卷別：卷二十九：相和歌辭四
詩文：我本良家子，充選入椒庭。不蒙女史進，更無畫師情。蛾眉非本質，蟬鬢改真形。專由妾命薄，誤使君恩輕。啼落渭橋路，嘆別長安城。今夜寒草宿，明朝轉蓬征。卻望關山迥，前瞻沙漠平。胡風帶秋月，嘶馬雜笳聲。毛裘易羅綺，氈帳代帷屏。自知蓮臉歇，羞看菱鏡明。釵落終應棄，髻解不須縈。何用單于重，詎假閼氏名。駃騠聊強食，挏酒未能傾。心隨故鄉斷，愁逐塞雲生。漢宮如有憶，為視旄頭星。
---
薛道衡·昔昔鹽 (五十六首之七)
詩題：昔昔鹽
篇目：五十六首之七
朝代：隋
作者：薛道衡
卷別：卷七十九：近代曲辭一
詩題解：隋薛吏部有《昔昔鹽》，唐趙嘏廣之為二十章。《樂苑》曰：「《昔昔鹽》，羽調曲，唐亦為舞曲」。「昔」一作「析」。
詩文：垂柳覆金堤，蘼蕪葉復齊。水溢芙蓉沼，花飛桃李蹊。採桑秦氏女，織錦竇家妻，關山別蕩子，風月守空閨。恆斂千金笑，長垂雙玉啼。盤龍隨鏡隱，彩鳳逐帷低。飛魂同夜鵲，倦寢憶晨雞。暗牖懸蛛網，空梁落燕泥。前年過代北，今歲往遼西。一去無消息，那能惜馬蹄。
---
薛道衡·豫章行 (清調曲二，二十八首之九)
詩題：豫章行
篇目：清調曲二，二十八首之九
朝代：隋
作者：薛道衡
卷別：卷三十四：相和歌辭九
詩文：江南地遠接閩甌，東山英妙屢經遊。前瞻疊障千重阻，卻帶驚湍萬裏流。楓葉朝飛向京洛，文魚夜過歷吳洲。君行遠度茱萸嶺，妾住長依明月樓。樓中愁思不開嚬，始復臨窗望早春。鴛鴦水上萍初合，鳴鶴園中花併新。空憶常時角枕處，無復前日畫眉人。照骨金環誰用許，見膽明鏡自生塵。蕩子從來好留滯，況復關山遠迢遞。當學織女嫁牽牛，莫學姮娥叛夫婿。偏訝思君無限極，欲罷欲忘還復憶。原作王母三青鳥，飛來飛去傳消息。豐城雙劍昔曾離，經年累月復相隨。不畏將軍成久別，只恐封侯心更移。
---
蘇子卿·朱鷺 (漢鐃歌上，二十二首之五)
詩題：朱鷺
篇目：漢鐃歌上，二十二首之五
朝代：南朝梁
作者：蘇子卿
卷別：卷十六：鼓吹曲辭一
詩文：玉山一朱鷺，容與入王畿。欲向天池飲，還遶上林飛。金堤曬羽翮，丹水浴毛衣。非貪葭下食，懷恩自遠歸。
---
蘇子卿·梅花落 (漢橫吹曲四，五十三首之五)
詩題：梅花落
篇目：漢橫吹曲四，五十三首之五
朝代：南朝陳
作者：蘇子卿
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：中庭一樹梅，寒多葉未開。只言花是雪【只言花似雪】，不悟有香來。上郡春恆晚，高樓年易催。織書偏有意，教逐錦文回。
---
蘇子卿·艾如張 (漢鐃歌上，二十二首之七)
詩題：艾如張
篇目：漢鐃歌上，二十二首之七
朝代：南朝梁
作者：蘇子卿
卷別：卷十六：鼓吹曲辭一
詩文：誰在閒門外，羅家諸少年。張機蓬艾側，結網槿籬邊。若能飛自勉，豈為繒所纏。黃雀儻為誡，朱絲猶可延。
---
蘇頲·長相思 (五十二首之四十二)
詩題：長相思
篇目：五十二首之四十二
朝代：唐
作者：蘇頲
卷別：卷六十九：雜曲歌辭九
詩文：君不見天津橋下東流水，東望龍門北朝市。楊柳青青宛地垂，桃紅李白花參差。花參差，柳堪結，此時憶君心斷絕。
---
處女·處女吟 (四十七首之二十)
詩題：處女吟
篇目：四十七首之二十
朝代：春秋
作者：處女
卷別：卷五十八：琴曲歌辭二
詩題解：《琴操》曰：「《處女吟》，魯處女所作也。」《古今樂錄》曰：「魯處女見女貞木而作歌，亦謂之《女貞木歌》。」
詩文：菁菁茂木，隱獨榮兮。變化垂枝，含蕤英兮。修身養志，建令名兮。厥道不同，善惡并兮。屈身身獨，去微清兮。懷忠見疑，何貪生兮。
---
虞世南　·結客少年場行 (六十三首之五)
詩題：結客少年場行
篇目：六十三首之五
朝代：唐
作者：虞世南　
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：韓魏多奇節，倜儻遺名利。共矜然諾心，各負縱橫志。結友一言重，相思千里至。綠沈明月弦，金絡浮雲轡。吹簫入吳市，擊筑游燕肆。尋源博望侯，結客遠相求。少年重一顧，長驅背隴頭。焰焰霜戈動，耿耿劍虹浮。天山冬夏雪，交河南北流。雲起龍沙暗，木落雁門秋。輕生殉知己，非是為身謀。
---
虞世南·中婦織流黃 (清調曲三，四十八首之三十七)
詩題：中婦織流黃
篇目：清調曲三，四十八首之三十七
朝代：唐
作者：虞世南
卷別：卷三十五：相和歌辭十
詩文：寒閨織素錦，含怨斂雙蛾。綜新交縷澀，經脆斷絲多。衣香逐舉袖，釧動應鳴梭。還恐裁縫罷，無信達交河。
---
虞世南·從軍行，二首之一 (平調曲四，五十八首之一)
詩題：從軍行，二首之一
篇目：平調曲四，五十八首之一
朝代：唐
作者：虞世南
卷別：卷三十三：相和歌辭八
詩文：塗山烽候驚，弭節度龍城。冀馬樓蘭將，燕犀上谷兵。劍寒花不落，弓曉月逾明。凜凜嚴霜節，冰壯黃河絕。蔽日卷征蓬，浮天散飛雪。全兵值月滿，精騎乘膠折。結髮早驅馳。辛苦事旌麾。馬凍重關冷，輪推九折危。獨有西山將，年年屬數奇。
---
虞世南·從軍行，二首之二 (平調曲四，五十八首之二)
詩題：從軍行，二首之二
篇目：平調曲四，五十八首之二
朝代：唐
作者：虞世南
卷別：卷三十三：相和歌辭八
詩文：爟火發金微【烽火發金微】，連營出武威。孤城寒雲起，絕陣虜塵飛。俠客吸龍劍，惡少縵胡衣。朝摩骨都壘，夜解谷蠡圍。蕭關遠無極，蒲海廣難依。沙鐙離旌斷，晴川候馬歸。交河梁己畢，燕山旆欲飛。方知萬里相，侯服有光輝。
---
虞世南·怨歌行 (楚調曲中，五十五首之二十二)
詩題：怨歌行
篇目：楚調曲中，五十五首之二十二
朝代：唐
作者：虞世南
卷別：卷四十二：相和歌辭十七
詩文：紫殿秋風冷，彫甍白日沈。裁紈悽斷曲，織素別離心。掖庭羞改畫，長門不惜金。寵移恩稍薄，情疏恨轉深。香銷翠羽帳，弦斷鳳凰琴。鏡前紅粉歇，階上綠苔侵。誰言掩歌扇，翻作《白頭吟》。
---
虞世南·門有車馬客行 (瑟調曲五，四十四首之五)
詩題：門有車馬客行
篇目：瑟調曲五，四十四首之五
朝代：唐
作者：虞世南
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《門有車馬客行》歌東阿王置酒一篇。』」《樂府解題》曰：「曹植等《門有車馬客行》皆言問訊其客，或得故舊鄉里，或駕自京師，備敘市朝遷謝，親友凋喪之意也。」按曹植又有《門有萬里客》，亦與此同。
詩文：財雄重交結，戚里擅豪華。曲臺臨上路，高門抵狹斜。赭汗千金馬，繡轂五香車。白鶴隨飛蓋，朱路入鳴笳。夏蓮開劍水，春桃發露花。輕裙染回雪，浮蟻泛流霞。高談辯飛兔，摛藻握靈蛇。逢恩借羽翼，失路委泥沙。曖曖風煙晚，路長歸騎遠。日斜青瑣第，塵飛金谷苑。危弦促柱奏巴渝，遺簪墮珥解羅襦。如何守直道，翻使谷名愚。
---
虞世南·飛來雙白鶴 (瑟調曲四，三十九首之二十四)
詩題：飛來雙白鶴
篇目：瑟調曲四，三十九首之二十四
朝代：唐
作者：虞世南
卷別：卷三十九：相和歌辭十四
詩文：飛來雙白鶴，奮翼遠凌煙。雙棲集紫蓋，一舉背青田。颺影過伊洛，流聲入管弦。鳴群倒景外，刷羽閬風前。映海疑浮雪，拂澗瀉飛泉。燕雀寧知去，蜉蝣不識還。何言別儔侶，從此間山川。顧步已相失，徘徊反自憐。危心猶警露，哀響詎聞天。無因振六翮，輕舉復隨仙。
---
虞世南·飲馬長城窟行 (瑟調曲三，四十首之十三)
詩題：飲馬長城窟行
篇目：瑟調曲三，四十首之十三
朝代：唐
作者：虞世南
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：馳馬渡河干，流深馬渡難。前逢錦車使，都護在樓蘭。輕騎猶銜勒，疑兵尚解鞍。溫池下絕澗，棧道接危巒。拓地勳未賞，亡城律詎寬。有月關猶暗，經春隴尚寒。雲昏無復影，冰合不聞湍。懷君不可遇，聊持報一餐。
---
虞世基·出塞，二首之一 (漢橫吹曲一，四十四首之三十五)
詩題：出塞，二首之一
篇目：漢橫吹曲一，四十四首之三十五
朝代：隋
作者：虞世基
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：窮秋塞草腓，塞外胡塵飛。徵兵廣武至，候騎陰山歸。廟堂千里策，將軍百戰威。轅門臨玉帳，大旆指金微。摧朽無勍敵，應變有先機。銜枚壓曉陣，卷甲解朝圍。瀚海波瀾靜，王庭氛霧晞。鼓鼙嚴朔氣，原野曀寒暉。勳庸震邊服，歌吹入京畿。待拜長平坂，鳴騶入禮闈。
---
虞世基·出塞，二首之二 (漢橫吹曲一，四十四首之三十六)
詩題：出塞，二首之二
篇目：漢橫吹曲一，四十四首之三十六
朝代：隋
作者：虞世基
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：上將三略遠，元戎九命尊。緬懷古人節，思酬明主恩。山西多勇氣，塞北有遊魂。揚桴度隴坂，勒騎上平原【勒馬上平原】。誓將絕沙漠，悠然去玉門。輕齎不遑舍，驚策騖戎軒。懍懍邊風急，蕭蕭征馬煩。雪暗天山道，冰塞交河源。霧烽黯無色，霜旗凍不翻。耿介倚長劍，日落風塵昏。
---
虞炎·玉階怨 (楚調曲下，四十一首之二十九)
詩題：玉階怨
篇目：楚調曲下，四十一首之二十九
朝代：南朝齊
作者：虞炎
卷別：卷四十三：相和歌辭十八
詩文：紫藤拂花樹，黃鳥度青枝。思君一嘆息，苦淚應言垂。
---
虞羲·自君之出矣 (五十二首之十二)
詩題：自君之出矣
篇目：五十二首之十二
朝代：南朝宋
作者：虞羲
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，楊柳正依依。君去無消息，唯見黃鶴飛。關山多險阻，士馬少光輝。流年無止極，君去何時歸。
---
虞羽客　·結客少年場行 (六十三首之六)
詩題：結客少年場行
篇目：六十三首之六
朝代：唐
作者：虞羽客　
卷別：卷六十六：雜曲歌辭六
詩題解：《後漢書》曰：「祭遵嘗為部吏所侵，結客殺人。」曹植《結客篇》曰：「結客少年場，報怨洛北邙。」《樂府解題》曰：「《結客少年場行》，言輕生重義，慷慨以立功名也。」《廣題》曰：「漢長安少年殺吏，受財報仇，相與探丸為彈，探得赤丸斫武吏，探得黑丸殺文吏。尹賞為長安令，盡捕之。長安中為之歌曰：『何處求子死，桓東少年場。生時諒不謹，枯骨復何葬。』按結客少年場，言少年時結任俠之客，為游樂之場，終而無成，故作此曲也。」
詩文：幽并俠少年，金絡控連錢。竊符方救趙，擊筑正懷燕。輕生辭鳳闕，揮袂上祁連。陸離橫寶劍，出沒驚徂旃。蒙輪恆顧敵，超乘忽爭先。摧枯逾百戰，拓地遠三千。骨都魂已散，樓蘭首復傳。龍城含曉霧，瀚海隔遙天。歌吹金微返，振旅玉門旋。烽火今已息，非復照甘泉。
---
虞茂·四時白紵歌，二首之一：江都夏 (雜舞四，四十八首之八)
詩題：四時白紵歌，二首之一：江都夏
篇目：雜舞四，四十八首之八
朝代：隋
作者：虞茂
卷別：卷五十六：舞曲歌辭五
詩文：長洲茂苑朝夕池，映日含風結細漪。坐堂伏檻紅蓮披，雕軒洞戶青蘋吹。輕幌芳煙鬱金馥，綺檐花簟桃李枝。蘭苕翡翠恆相逐，桂樹鴛鴦恆並宿。
---
虞茂·四時白紵歌，二首之二：長安秋 (雜舞四，四十八首之九)
詩題：四時白紵歌，二首之二：長安秋
篇目：雜舞四，四十八首之九
朝代：隋
作者：虞茂
卷別：卷五十六：舞曲歌辭五
詩文：露寒臺前曉露清，昆明池水秋色明。搖環動珮出曾城，鵾弦鳳管奏新聲。上林蒲桃合縹緲，甘泉奇樹上蔥青。玉人當歌理清曲，婕妤恩情斷還續。
---
虞龢·宋泰始歌舞曲辭，十二首之三：明君大雅 (雜舞四，四十八首之十五)
詩題：宋泰始歌舞曲辭，十二首之三：明君大雅
篇目：雜舞四，四十八首之十五
朝代：南朝宋
作者：虞龢
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：明君應乾數，撥亂紐頹基。民慶來蘇日，國頌薰風詩。天步或暫艱，列蕃扇迷慝。廟勝敷九伐，神謨洞七德。文教洗昏俗，武誼清祲埏。英勳冠帝則，萬壽永齊天【萬壽永衍天】。
---
虞龢·宋泰始歌舞曲辭，十二首之十：宋世大雅 (雜舞四，四十八首之二十二)
詩題：宋泰始歌舞曲辭，十二首之十：宋世大雅
篇目：雜舞四，四十八首之二十二
朝代：南朝宋
作者：虞龢
卷別：卷五十六：舞曲歌辭五
詩題解：《古今樂錄》曰：「《宋泰始歌舞》十二曲：一曰《皇業頌》，歌自堯至楚元王、高祖，世載聖德，二曰《聖祖頌》，三曰《明君大雅》，四曰《通國風》，五曰《天符頌》，六曰《明德頌》，七曰《帝圖頌》，八曰《龍躍大雅》，九曰《淮祥風》，十曰《宋世大雅》，十一曰《治兵大雅》，十二曰《白紵篇大雅》。」
詩文：宋世寧，在泰始。醉酒歡，飽德喜。萬國朝，上壽酒。帝同天，惟長久。
---
衛萬·吳宮怨 (樂府雜題二，五十首之五)
詩題：吳宮怨
篇目：樂府雜題二，五十首之五
朝代：唐
作者：衛萬
卷別：卷九十一：新樂府辭二
詩文：君不見吳王宮閣臨江起，不卷珠簾見江水。曉氣晴來雙闕間，潮聲夜落千門裏。勾踐城中非舊春，姑蘇臺下起黃塵。祇今唯有西江月，曾照吳王宮裏人。
---
袁伯文·楚妃嘆 (吟嘆曲，五十九首之四十九)
詩題：楚妃嘆
篇目：吟嘆曲，五十九首之四十九
朝代：南朝宋
作者：袁伯文
卷別：卷二十九：相和歌辭四
詩題解：劉向《列女傳》曰：「楚姬，楚莊王夫人也。莊王好狩獵畢弋，樊姬諫不止，乃不食禽獸之肉。王嘗與虞丘子語，以為賢。樊姬笑之，王曰：『何笑也？』對曰：『虞丘子賢矣，未忠也。妾充後宮十一年，而所進者九人，賢於妾者二人，與妾同列者七人。虞丘子相楚十年，而所薦者非其子孫，則族昆弟，未聞進賢退不肖也。妾之笑不亦宜乎？』王於是以孫叔敖為令尹，治楚三年而莊王以霸。」《樂府解題》曰：「陸機《吳趨行》云，『楚妃且勿嘆』，明非近題也。」按謝希逸《琴論》有《楚妃嘆》七拍。
詩文：玉墀滴淒露，羅幌已依霜。逢春每先絕，爭秋欲幾芳。
---
袁暉·銅雀妓 (平調曲二，四十五首之二十一)
詩題：銅雀妓
篇目：平調曲二，四十五首之二十一
朝代：唐
作者：袁暉
卷別：卷三十一：相和歌辭六
詩文：君愛本相饒，從來事舞腰。那堪攀玉座，腸斷望陵朝。怨著情無主，哀凝曲不調。況臨松日暮，悲吹坐蕭蕭。
---
袁暉·長門怨 (楚調曲中，五十五首之三十六)
詩題：長門怨
篇目：楚調曲中，五十五首之三十六
朝代：唐
作者：袁暉
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：早知君愛歇，本自無縈妒。誰使恩情深，今來反相誤。愁眠羅帳曉，泣坐金閨暮。獨有夢中魂，猶言意如故。
---
袁朗·飲馬長城窟行 (瑟調曲三，四十首之十四)
詩題：飲馬長城窟行
篇目：瑟調曲三，四十首之十四
朝代：唐
作者：袁朗
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：朔風動秋草，清蹕長安道。長城連不窮，所以隔華戎。規模唯聖作，荷負曉成功。鳥庭已向內，龍荒更鑿空。玉關塵卷靜，金微路已通。湯征隨北怨，舜詠起南風。畫野功初立，綏邊事云集。朝服踐狼居，凱歌旋馬邑。山響傳鳳吹，霜華藻瓊鈒。屬國擁節歸，單于款關入。日落寒雲起，驚河被原隰。零落葉已寒，河流清且急。四時徭役盡，千載干戈戢。太平今苦斯，汗馬竟無施。唯當事筆硯，歸去草封禪。
---
袁淑·白馬篇 (齊瑟行，十九首之十)
詩題：白馬篇
篇目：齊瑟行，十九首之十
朝代：南朝宋
作者：袁淑
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：劍騎何翩翩，長安五陵間。秦地天下樞，八方湊才賢。荊、魏多壯士，宛、洛富少年。意氣深自負，肯事郡邑權。籍籍關外來，車徒傾國鄽。五侯競書幣，群公亟為言。義分明於霜，信行直如弦。交歡池陽下，留宴汾陰西。一朝許人諾，何能坐相捐。彯節去函谷，投珮出甘泉。嗟此務遠圖，心為四海懸。但營身意遂，豈校耳目前。俠烈良有聞，古來共知然。
---
裴交泰·長門怨 (楚調曲中，五十五首之三十四)
詩題：長門怨
篇目：楚調曲中，五十五首之三十四
朝代：唐
作者：裴交泰
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：自閉長門經幾秋，羅衣濕盡淚還流。一種蛾眉明月夜，南宮歌管北宮愁。
---
裴度·亞獻終獻 (唐享惠昭太子廟樂章，六首之五)
詩題：亞獻終獻
篇目：唐享惠昭太子廟樂章，六首之五
朝代：唐
作者：裴度
卷別：卷十二：郊廟歌辭十二
詩文：重輪始發祥，齒胄方興學。冥然升紫府，鏗爾薦清樂。奠斝致馨香，在庭紛羽籥。禮成神既醉，仿佛緱山鶴。
---
裴憲伯·朱鷺 (漢鐃歌上，二十二首之二)
詩題：朱鷺
篇目：漢鐃歌上，二十二首之二
朝代：南朝梁
作者：裴憲伯
卷別：卷十六：鼓吹曲辭一
詩文：秋來懼寒勁，歲去畏冰堅。群飛向葭下，奮羽欲南遷。暫戲龍池側，時往鳳樓前。所嘆恩光歇，不得久聯翩。
---
裴讓之·有所思 (漢鐃歌中，七十一首之六十四)
詩題：有所思
篇目：漢鐃歌中，七十一首之六十四
朝代：北朝東魏
作者：裴讓之
卷別：卷十七：鼓吹曲辭二
詩文：夢中雖暫見，及覺始知非。展轉不能寐，徙倚獨披衣。悽悽曉風急，晻晻月光微。室空常達旦，所思終不歸。
---
褚亮·肅和 (唐祈穀樂章，三首之一)
詩題：肅和
篇目：唐祈穀樂章，三首之一
朝代：唐
作者：褚亮
卷別：卷五：郊廟歌辭五
詩序：登歌奠玉帛
詩文：履艮斯繩，居中體正。龍運垂祉，昭符啟聖。式事嚴禋，聿懷嘉慶。惟帝永錫，時皇休命。
---
褚亮·臨高臺 (漢鐃歌中，二十八首之十五)
詩題：臨高臺
篇目：漢鐃歌中，二十八首之十五
朝代：唐
作者：褚亮
卷別：卷十八：鼓吹曲辭三
詩文：高臺暫俯臨，飛翼聳輕音。浮光隨日度，漾影逐波深。迥瞰周平野，開懷暢遠襟。獨此三休上，還傷千歲心。
---
褚亮·舒和 (唐祈穀樂章，三首之三)
詩題：舒和
篇目：唐祈穀樂章，三首之三
朝代：唐
作者：褚亮
卷別：卷五：郊廟歌辭五
詩序：送文舞迎武舞
詩文：玉帛犧牲申敬享，金絲鏚羽盛音容。庶俾億齡褆景福，長欣萬宇洽時邕。
---
褚亮·雍和 (唐祈穀樂章，三首之二)
詩題：雍和
篇目：唐祈穀樂章，三首之二
朝代：唐
作者：褚亮
卷別：卷五：郊廟歌辭五
詩序：迎俎
詩文：殷薦乘春，太壇臨曙。八簋盈和，六瑚登御。嘉稷匪歆，德馨斯飫。祝嘏無易，靈心有豫。
---
褚淵·太廟登歌，二首之一 (齊太廟樂歌，二十一首之十七)
詩題：太廟登歌，二首之一
篇目：齊太廟樂歌，二十一首之十七
朝代：南朝宋
作者：褚淵
卷別：卷九：郊廟歌辭九
詩文：惟王建國，設廟凝靈。月薦流典，時祀暉經。瞻宸僾思，雨露追情。簡日筮晷，閟奠升文。金罍渟桂，沖幄舒薰。備僚肅列，駐景開雲。
---
褚淵·太廟登歌，二首之二 (齊太廟樂歌，二十一首之十八)
詩題：太廟登歌，二首之二
篇目：齊太廟樂歌，二十一首之十八
朝代：南朝宋
作者：褚淵
卷別：卷九：郊廟歌辭九
詩文：至饗攸極，睿孝惇禮。具物咸潔，聲香合體。氣昭扶幽，眇慕纏遠。迎絲驚促，送佾留晚。聖衷踐候，節改增愴。妙感崇深，英徽彌亮。
---
褚翔·雁門太守行 (瑟調曲四，三十九首之十五)
詩題：雁門太守行
篇目：瑟調曲四，三十九首之十五
朝代：南朝梁
作者：褚翔
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《雁門太守行》歌古洛陽令一篇。』」《後漢書》曰：「王渙，字稚子，廣漢郪人也。父順，安定太守。渙少好俠，尚氣力，晚改節敦儒學，習書讀律，略通大義。後舉茂才，除溫令。討擊姦猾，境內清夷，商人露宿於道。其有放牛者，輒云，以屬稚子，終無侵犯。在溫三年，遷兗州刺史。繩正部郡，威風大行。後坐考妖言不實論，歲餘征拜侍御史。永元十五年，還為洛陽令。政平訟理，發擿姦伏，京師稱嘆，以為有神算。元興元年病卒。百姓咨嗟，男女老壯相與致奠醊，以千數。及喪西歸，經弘農，民庶皆設槃案於路，吏問其故，咸言平常持米到洛，為卒司所抄，恆亡其半。自王君在事，不見侵枉，故來報恩。其政化懷物如此。民思其德，為立祠安陽亭西。每食輒弦歌而薦之。永嘉二年，鄧太后詔嘉其節義，而以子石為郎中。延熹中，桓帝事黃老道，悉毀諸旁祀，唯存卓茂與渙祠焉。」《樂府解題》曰：「按古歌詞，歷述渙本末，與傳合。而曰《雁門太守行》，所未詳。若梁簡文帝『輕霜中夜下』，備言邊城征戰之思，皇甫規雁門之問，蓋據題為之也。」
詩文：三月楊花合，四月麥秋初。幽州寒食罷，鄭國采桑疏。便聞雁門戍，結束事戎車。去歲無霜雪，今年有閏餘。月如弦上弩，星類水中魚。戎車攻日逐，燕騎蕩康居。大宛歸善馬，小月送降書。寄語閨中妾，忽怨寒床虛。
---
許孟容·請神 (唐享文敬太子廟樂章，六首之一)
詩題：請神
篇目：唐享文敬太子廟樂章，六首之一
朝代：唐
作者：許孟容
卷別：卷十二：郊廟歌辭十二
詩文：觴牢具品，管磬有節。祝道夤恭，神儀昭晣。桐珪早貴，象輅追設。聲達樂成，降歆豐潔。
---
許渾·塞下曲 (樂府雜題四，六十首之三十九)
詩題：塞下曲
篇目：樂府雜題四，六十首之三十九
朝代：唐
作者：許渾
卷別：卷九十三：新樂府辭四
詩文：夜戰桑乾雪，秦兵半不歸。朝來有鄉信，獨自寄征衣。
---
諸葛亮·梁甫吟 (楚調曲上，三十六首之十五)
詩題：梁甫吟
篇目：楚調曲上，三十六首之十五
朝代：三國蜀
作者：諸葛亮
卷別：卷四十一：相和歌辭十六
詩題解：《古今樂錄》曰：「王僧虔《技錄》有《梁甫吟行》，今不歌。謝希逸《琴論》曰：諸葛亮作《梁甫吟》。《陳武別傳》曰：武常騎驢牧羊，諸家牧豎十數人，或有知歌謠者，武遂學《泰山梁甫吟》《幽州馬客吟》及《行路難》之屬。《蜀志》曰：諸葛亮好為《梁甫吟》。然則不起於亮矣。李勉《琴說》曰：《梁甫吟》，曾子撰。《琴操》曰：曾子耕泰山之下，天雨雪凍，旬月不得歸，思其父母，作《梁山歌》。蔡邕《琴頌》曰：梁甫悲吟，周公越裳。」按梁甫，山名，在泰山下。《梁甫吟》，蓋言人死葬此山，亦葬歌也。又有《泰山梁甫吟》，與此頗同。
詩文：步出齊城門，遙望蕩陰里。里中有三墓，累累正相似。問是誰家墓，田彊、古冶子。力能排南山，文能絕地紀。一朝被讒言，二桃殺三士。誰能為此謀？國相齊晏子。
---
諸葛穎·春江花月夜 (清商曲辭四，四十一首之三)
詩題：春江花月夜
篇目：清商曲辭四，四十一首之三
朝代：隋
作者：諸葛穎
卷別：卷四十七：清商曲辭四
詩題解：《唐書·樂志》曰：「《春江花月夜》《玉樹後庭花》《堂堂》並陳後主所作。後主堂與宮中女學士及朝臣相和為詩，太常令何胥又善於文詠，採其尤豔麗者，以為此曲。」
詩文：花帆渡柳浦，結纜隱梅洲。月色含江樹，花影覆船樓。
---
謝偃·中興歌，十首之一 (歌辭四，四十八首之一)
詩題：中興歌，十首之一
篇目：歌辭四，四十八首之一
朝代：唐
作者：謝偃
卷別：卷八十六：雜歌謠辭四
詩文：千冬逢一春，萬夜視朝日。生年值中興，歡起百憂畢。
---
謝偃·五侯歌 (歌辭三，四十四首之一)
詩題：五侯歌
篇目：歌辭三，四十四首之一
朝代：唐
作者：謝偃
卷別：卷八十五：雜歌謠辭三
詩題解：《漢書》曰：「成帝河平二年，悉封舅大將軍王鳳庶弟譚為平阿侯，商成都侯，立紅陽侯，根曲陽侯，逢時高平侯。五人同日封，故世謂之五侯。時五侯群弟，爭為奢侈，後庭姬妾各數十人，羅鐘磐，舞鄭女，作優倡，狗馬馳逐；大治第室，起土山漸臺，洞門高廊閣道，連屬彌望。百姓歌之，言其奢僭如此。」按傳稱成都侯穿長安城，引內灃水注第中大陂。曲陽侯第，園中土山漸臺類白虎殿。則穿城引水非曲陽，與歌辭不同。高都、外杜，皆長安里名。
詩文：五侯初起，曲陽最怒。壞決高都，連竟外杜。土山漸臺西白虎。
---
謝偃·堯時康衢童謠 (謠辭二，四十四首之一)
詩題：堯時康衢童謠
篇目：謠辭二，四十四首之一
朝代：唐
作者：謝偃
卷別：卷八十八：雜歌謠辭六
詩題解：《列子》曰：「堯治天下五十年，不知天下之治與不治，憶兆之願戴己與不願戴己，顧問左右外朝及在野，皆不知也。堯乃微服游於康衢，聞童兒謠。堯喜，問曰：『誰教爾為此言？』童兒曰：『聞之大夫。』大夫曰：『古詩也。』堯還宮，召舜，因禪以天下，舜不辭而受之。」
詩文：立我烝民，莫匪爾極。不識不知，順帝之則。
---
謝偃·戚夫人歌 (歌辭二，四十七首之一)
詩題：戚夫人歌
篇目：歌辭二，四十七首之一
朝代：唐
作者：謝偃
卷別：卷八十四：雜歌謠辭二
詩題解：《漢書·外戚傳》曰：「高祖得定陶戚姬，愛幸，生趙隱王如意。惠帝立，呂后為皇太后，乃令永巷囚戚夫人，髡鉗，衣赭衣，令舂。戚夫人舂且歌。太后聞之大怒，曰：『乃欲倚子邪！』召趙王殺之。戚夫人遂有人彘之禍。」
詩文：子為王，母為虜。終日舂薄暮，常與死為伍。相離三千里，當誰使告汝。
---
謝偃·擊壤歌 (歌辭一，三十八首之一)
詩題：擊壤歌
篇目：歌辭一，三十八首之一
朝代：唐
作者：謝偃
卷別：卷八十三：雜歌謠辭一
詩題解：《帝王世紀》曰：「帝堯之世，天下大和，百姓無事。有八九十老人擊壤而歌。」
詩文：日出而作，日入而息。鑿井而飲，耕田而食。帝何力於我哉？
---
謝偃·新曲 (樂府雜題一，四十三首之一)
詩題：新曲
篇目：樂府雜題一，四十三首之一
朝代：唐
作者：謝偃
卷別：卷九十：新樂府辭一
詩文：青樓綺閣已含春，凝妝豔粉復如神。細細輕裾全漏影，離離薄扇詎障塵。樽中酒色恆宜滿，曲裏歌聲不厭新。紫燕欲飛先遶棟，黃鶯始哢即嬌人。撩亂絲垂昏柳陌，參差濃葉暗桑津。上客莫畏斜光晚，自有西園明月輪。
---
謝偃·晉安帝元興初童謠 (謠辭三，五十一首之一)
詩題：晉安帝元興初童謠
篇目：謠辭三，五十一首之一
朝代：唐
作者：謝偃
卷別：卷八十九：雜歌謠辭七
詩題解：《宋書·五行志》曰：「晉桓玄既篡，有此童謠。及玄敗走至江陵，五月中誅，如其期焉。時又有民謠云：『征鍾落地桓迸走。』征鍾，至穢之服。桓，四體之下稱。玄自下居上，猶征鍾之廁歌謠，下體之詠民口也。而云『落地』，墜地之祥，迸走之言，其驗明矣。」按《帝紀》，桓玄篡位在安帝元興二年十二月也。
詩文：草生及馬腹，烏啄桓玄目。
---
謝偃·浪淘沙，九首之一 (一百五首之一)
詩題：浪淘沙，九首之一
篇目：一百五首之一
朝代：唐
作者：謝偃
卷別：卷八十二：近代曲辭四
詩文：九曲黃河萬里沙，浪淘風簸自天涯。如今直上銀河去，同到牽牛織女家。
---
謝偃·潁川歌 (歌辭五，十四首之一)
詩題：潁川歌
篇目：歌辭五，十四首之一
朝代：唐
作者：謝偃
卷別：卷八十七：雜歌謠辭五
詩題解：《漢書》曰：「灌夫不好文學，喜任俠，已然諾，諸所與交通，無非豪傑大猾。家累數千萬，食客日數十百人。陂池田園，宗族賓客為權利，橫潁川。潁川兒歌之。」
詩文：潁水清，灌氏寧。潁水濁，灌氏族。
---
謝偃·竹枝 (一百一首之一)
詩題：竹枝
篇目：一百一首之一
朝代：唐
作者：謝偃
卷別：卷八十一 ：近代曲辭三
詩題解：《竹枝》本出於巴渝。唐貞元中，劉禹錫在沅湘，以俚歌鄙陋，乃依騷人《九歌》作《竹枝》新辭九章，教里中兒歌之，由是盛於貞元、元和之間。禹錫曰：「竹枝，巴歈也。巴兒聯歌，吹短笛、擊鼓以赴節。歌者揚袂睢舞，其音協黃鐘羽。末如吳聲，含思宛轉，有淇濮之豔焉。」
詩文：帝子蒼梧不復歸，洞庭葉下荊雲飛。巴人夜唱竹枝後，腸斷曉猿聲漸稀。
---
謝偃·踏歌詞，三首之一 (一百五首之七十四)
詩題：踏歌詞，三首之一
篇目：一百五首之七十四
朝代：唐
作者：謝偃
卷別：卷八十二：近代曲辭四
詩文：春景嬌春臺，新露泣新梅。春葉參差吐，新花重疊開。花影飛鶯去，歌聲度鳥來。倩看飄颻雪，何如舞袖迴。
---
謝偃·踏歌詞，三首之三 (一百五首之七十六)
詩題：踏歌詞，三首之三
篇目：一百五首之七十六
朝代：唐
作者：謝偃
卷別：卷八十二：近代曲辭四
詩文：夜久星沉沒，更深月影斜。裙輕纔動佩，鬟薄不勝花。細風吹寶袜，輕露濕紅紗。相看樂未已，蘭燈照九華。
---
謝偃·踏歌詞，三首之二 (一百五首之七十五)
詩題：踏歌詞，三首之二
篇目：一百五首之七十五
朝代：唐
作者：謝偃
卷別：卷八十二：近代曲辭四
詩文：逶迤度香閣，顧步出蘭閨。欲繞鴛鴦殿，先過桃李蹊。風帶舒還卷，簪花舉復低。欲問今宵樂，但聽歌聲齊。
---
謝尚·大道曲 (五十三首之十八)
詩題：大道曲
篇目：五十三首之十八
朝代：晉
作者：謝尚
卷別：卷七十五：雜曲歌辭十五
詩題解：《樂府廣題》曰：「謝尚為鎮西將軍，嘗著紫羅襦，據胡床，在市中佛國門樓上彈琵琶，作《大道曲》。市人不知是三公也。」
詩文：青陽二三月，柳青桃復紅。車馬不相識，音落黃埃中。
---
謝微·濟黃河 (四十八首之三十七)
詩題：濟黃河
篇目：四十八首之三十七
朝代：南朝梁
作者：謝微
卷別：卷七十四：雜曲歌辭十四
詩文：積陰晦平陸，淒風結暮序。朝辭金穀戍，夕逗黃河渚。赤兔徒聯翩，青鳧詎容與。淚甚聲難發，悲多袖未舉。虛薄謬君恩，方嗟別宛、許。
---
謝惠連·前緩聲歌 (三十三首之三十)
詩題：前緩聲歌
篇目：三十三首之三十
朝代：南朝宋
作者：謝惠連
卷別：卷六十五：雜曲歌辭五
詩題解：晉陸機《前緩聲歌》曰：「游仙聚靈族，高會曾城阿。」言將前慕仙游，冀命長緩，故流聲於歌曲也。宋謝惠連又有《後緩聲歌》，大略戒居高位而為讒諂所蔽，與前歌之意異矣。按緩聲本謂歌聲之緩，非言命也。又有《緩歌行》，亦出於此。
詩文：羲和纖阿去嵯峨，睹物知命，使余轉欲悲歌，憂戚人心胸。處山勿居峰，在行勿為公。居峰大阻銳，為公遇讒蔽。雅琴自疏越，雅韻能揚揚。滑滑相混同，終始福祿豐。
---
謝惠連·卻東西門行 (瑟調曲二，三十六首之三十一)
詩題：卻東西門行
篇目：瑟調曲二，三十六首之三十一
朝代：南朝宋
作者：謝惠連
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《卻東西門行》，荀錄所載。武帝《鴻雁》一篇，今不傳。」
詩文：慷慨發相思，惆悵戀音徽。四節競闌候，六龍引頹機。人生隨時變，遷化焉可祈。百年難必保，千慮盈懷之。
---
謝惠連·塘上行 (清調曲三，四十八首之四十二)
詩題：塘上行
篇目：清調曲三，四十八首之四十二
朝代：南朝宋
作者：謝惠連
卷別：卷三十五：相和歌辭十
詩題解：《鄴都故事》曰：「魏文帝甄皇后，中山無極人。袁紹據鄴，與中子熙娶后為妻。後太祖破紹，文帝時為太子，遂以后為夫人。后為郭皇后所譖，文帝賜死後宮。臨終為詩曰：『蒲生我池中，綠葉何離離。豈無兼葭艾，與君生別離。莫以賢豪故，棄捐素所愛。莫以麻枲賤，棄捐菅與蒯。莫以魚肉賤，棄捐蔥與薤。』」《歌錄》曰：「《塘上行》，古辭。或云甄皇后造。」《樂府解題》曰：「前志云：晉樂奏魏武帝《蒲生篇》，而諸集錄皆言其詞文帝甄后所作，嘆以讒訴見棄，猶幸得新好，不遺故惡焉。若晉陸機『江蘺生幽渚』，言婦人衰老失寵，行於塘上而為此歌，與古辭同意。」
詩文：芳萱秀陵阿，菲質不足營。幸有忘憂用，移根託君庭。垂穎臨清池，擢彩仰華甍。霑渥雲雨潤，葳蕤吐芳馨。願君春傾葉，留景惠餘明。
---
謝惠連·悲哉行 (三十三首之九)
詩題：悲哉行
篇目：三十三首之九
朝代：南朝宋
作者：謝惠連
卷別：卷六十二：雜曲歌辭二
詩題解：《歌錄》曰：「《悲哉行》，魏明帝造。」《樂府解題》曰：「陸機云：『遊客芳春林。』謝惠連云：『羈人感淑節。』皆言客遊感物憂思而作也。」
詩文：羈人感淑節，緣感欲回泬。我行詎幾時，華實驟舒結。睹實情有悲，瞻華意無悅。覽物懷同志，如何復乖別。翩翩翔禽羅，關關鳴鳥列。翔鳴常疇偶，所嘆獨乖絕。
---
謝惠連·燕歌行 (平調曲三，四十五首之十三)
詩題：燕歌行
篇目：平調曲三，四十五首之十三
朝代：南朝宋
作者：謝惠連
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：四時推遷迅不停，三秋蕭瑟葉解輕，飛霜被野雁南征。念君客遊羈思盈，何為淹留無歸聲。愛而不見傷心情，朝日潛輝華燈明。林鵲同棲渚鴻并，接翮偶羽依蓬瀛。仇依旅類相和鳴，余獨何為志無成，憂緣物感淚沾纓。
---
謝惠連·猛虎行 (平調曲二，四十五首之三十七)
詩題：猛虎行
篇目：平調曲二，四十五首之三十七
朝代：南朝宋
作者：謝惠連
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：貧不攻九疑玉，倦不憩三危峰，九疑有惑號，三危無安容。美物標貴用，志士厲奇蹤。如何抵遠役，王命宜肅恭。伐鼓功未著，振旅何時從？
---
謝惠連·猛虎行 (平調曲二，四十五首之三十八)
詩題：猛虎行
篇目：平調曲二，四十五首之三十八
朝代：南朝宋
作者：謝惠連
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：猛虎潛深山，長嘯自生風。人謂客行樂，客行苦心傷。
---
謝惠連·相逢行 (清調曲二，二十八首之十七)
詩題：相逢行
篇目：清調曲二，二十八首之十七
朝代：南朝宋
作者：謝惠連
卷別：卷三十四：相和歌辭九
詩題解：一曰《相逢狹路間行》，亦曰《長安有狹斜行》。《樂府解題》曰：「古詞文意與《雞鳴曲》同。晉陸機《長安狹斜行》云：『伊、洛有歧路，歧路交朱輪。』則言世路險狹邪僻，正直之士無所措手足矣。」唐李賀有《難忘曲》，亦出於此。
詩文：行行即長道，首長息班草。邂逅賞心人，與我傾懷抱。夷世信難值，憂來傷人，平生不可保。陽華與春渥，陰柯長秋槁。心慨榮去速，情苦憂來早。日華難久居，憂來傷人，諄諄亦至老。親黨近恤庇，昵君不常好。九族悲素霰，三良怨黃鳥。邇朱白即頳，憂來傷人，近縞潔必造。水流理就濕，火炎同歸燥。賞契少能諧，斷金斷可寶。千計莫適從，憂來傷人，萬端信紛繞。巢林宜擇木，結友使心曉。心曉形跡略，略邇誰能了。相逢既若舊，憂來傷人，片言代紵縞。
---
謝惠連·秋胡行，二首之一 (清調曲四，三十四首之十六)
詩題：秋胡行，二首之一
篇目：清調曲四，三十四首之十六
朝代：南朝宋
作者：謝惠連
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：春日遲遲，桑何萋萋。紅桃含妖，綠柳舒荑。邂逅粲者，游渚戲蹊。華顏易改，良願難諧。
---
謝惠連·秋胡行，二首之二 (清調曲四，三十四首之十七)
詩題：秋胡行，二首之二
篇目：清調曲四，三十四首之十七
朝代：南朝宋
作者：謝惠連
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：係風捕影，誠知不得。念彼奔波，意慮迴惑。漢女倏忽，洛神飄揚。空勤交甫，徒勞陳王。
---
謝惠連·豫章行 (清調曲二，二十八首之七)
詩題：豫章行
篇目：清調曲二，二十八首之七
朝代：南朝宋
作者：謝惠連
卷別：卷三十四：相和歌辭九
詩文：軒帆溯遙路，薄送瞰遐江。舟車理殊緬，密友將遠從。九里樂同潤，二華念分峰。集歡豈今發，離嘆自古鍾。促生靡緩期，迅景無遲蹤。緇發迫多素，憔悴謝華蘴。婉娩寡留晷，窈窕閉淹龍。如何阻行止，憤慍結心胸。既微達者度，歡戚誰能封。願子保淑慎，良訊代徽容。
---
謝惠連·長安有狹斜行 (清調曲三，四十八首之三)
詩題：長安有狹斜行
篇目：清調曲三，四十八首之三
朝代：南朝宋
作者：謝惠連
卷別：卷三十五：相和歌辭十
詩文：紀郢有通逵，通逵並軒車。帟帟雕輪馳，軒軒翠蓋舒。撰策之五尹，振轡從三閭。推劍憑前軾，鳴佩專後輿。
---
謝惠連·隴西行 (瑟調曲二，三十六首之四)
詩題：隴西行
篇目：瑟調曲二，三十六首之四
朝代：南朝宋
作者：謝惠連
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：運有榮枯，道有舒屈。潛保黃裳，顯服朱黻。誰能守靜，棄華辭榮。窮谷是處，考槃是營。千金不迴，百代傳名。厥包者柚，忘憂者萱。何為有用，自乖中原。實摘柯摧，葉殞條煩。
---
謝惠連·鞠歌行 (平調曲四，五十八首之五十七)
詩題：鞠歌行
篇目：平調曲四，五十八首之五十七
朝代：南朝宋
作者：謝惠連
卷別：卷三十三：相和歌辭八
詩題解：《古今樂錄》曰：「王僧虔《技錄》，平調又有《鞠歌行》，今無歌者。」陸機序曰：「按漢宮閣有含章鞠室，靈芝鞠室，後漢馬防第宅卜臨道，連閣通池，鞠城彌於街路。鞠歌將謂此也。又東阿王詩『連騎擊壤』，或謂蹙鞠乎？三言七言，雖奇寶名器，不遇知己，終不見重。願逢知己，以託意焉。」
詩文：翔馳騎，千里姿，伯樂不舉誰能知。南荊璧，萬金貲，卞和不斵與石離。年難留，時易隕，厲志莫賞徒勞疲。沮齊音，溺趙吹，匠石善運郢不危。古綿眇，理參差，單心慷慨雙淚垂。
---
謝惠連·順東西門行 (瑟調曲二，三十六首之三十六)
詩題：順東西門行
篇目：瑟調曲二，三十六首之三十六
朝代：南朝宋
作者：謝惠連
卷別：卷三十七：相和歌辭十二
詩文：哀朝菌，閔頹力，遷化常然焉肯息。及壯齒，遇世直，酌酪華堂集親識。舒情盡歡遣悽惻。
---
謝朓·入朝曲 (齊隨王鼓吹曲，十首之四)
詩題：入朝曲
篇目：齊隨王鼓吹曲，十首之四
朝代：南朝齊
作者：謝朓
卷別：卷二十：鼓吹曲辭五
詩文：江南佳麗地，金陵帝王州。逶迤帶綠水，迢遞起朱樓。飛甍夾馳道，垂楊蔭御溝。凝笳翼高蓋，疊鼓送華輈。獻納雲臺表，功名良可收。
---
謝朓·出籓曲 (齊隨王鼓吹曲，十首之五)
詩題：出籓曲
篇目：齊隨王鼓吹曲，十首之五
朝代：南朝齊
作者：謝朓
卷別：卷二十：鼓吹曲辭五
詩文：雲披紫微內，分組承明阿。飛艎游極浦【飛艎遡極浦】，旌節去關河。眇眇蒼山色，沉沉遠水波【沉沉寒水波】。鐃音巴渝曲，簫管盛唐歌。夫君邁遺德，江漢仰清和。
---
謝朓·從戎曲 (齊隨王鼓吹曲，十首之七)
詩題：從戎曲
篇目：齊隨王鼓吹曲，十首之七
朝代：南朝齊
作者：謝朓
卷別：卷二十：鼓吹曲辭五
詩文：選旅辭轘轅，弭節赴河源【弭節趨河源】。日起霜戈照，風迴連騎翻。紅塵朝夜合，黃沙萬里昏。寥戾清笳囀，蕭條邊馬煩。自勉輟耕願，征役去何言。
---
謝朓·曲池水 (五十三首之十三)
詩題：曲池水
篇目：五十三首之十三
朝代：南朝齊
作者：謝朓
卷別：卷七十五：雜曲歌辭十五
詩文：緩步遵莓渚，披衿待蕙風。芙蕖舞輕蒂，苞笋出芳叢。浮雲自西北，江海思無窮。鳥去能傳響，見我綠琴中。
---
謝朓·有所思 (漢鐃歌中，七十一首之四十八)
詩題：有所思
篇目：漢鐃歌中，七十一首之四十八
朝代：南朝齊
作者：謝朓
卷別：卷十七：鼓吹曲辭二
詩文：佳期期未歸，望望下鳴機。徘徊東陌上，月出行人稀。
---
謝朓·校獵曲 (齊隨王鼓吹曲，十首之六)
詩題：校獵曲
篇目：齊隨王鼓吹曲，十首之六
朝代：南朝齊
作者：謝朓
卷別：卷二十：鼓吹曲辭五
詩文：凝霜冬十月，殺盛涼飆哀【殺盛涼飆開】。原澤曠千里，騰騎紛往來【騰騎絡往來】。平罝望煙合，烈火從風迴。殪獸華容浦，張樂荊山臺。虞人昔有諭，明明時戒哉。
---
謝朓·歌世祖武皇帝 (齊雩祭樂歌，八首之二)
詩題：歌世祖武皇帝
篇目：齊雩祭樂歌，八首之二
朝代：南朝齊
作者：謝朓
卷別：卷三：郊廟歌辭三
詩文：濬哲維祖，長發其武。帝出自震，重光御宇。七德攸宣，九疇咸敘。靜難荊舒，凝威蠡浦。昧旦丕承，夕惕刑政。化壹車書，德馨粢盛。昭星夜景，非雲曉慶。衢室成陰，璧水如鏡。禮充玉帛，樂被筦弦。於鑠在詠，陟配於天。自宮徂兆，靡愛牲牷。我將我享，永祚豐年。
---
謝朓·歌白帝 (齊雩祭樂歌，八首之六)
詩題：歌白帝
篇目：齊雩祭樂歌，八首之六
朝代：南朝齊
作者：謝朓
卷別：卷三：郊廟歌辭三
詩文：帝悅於兌，執矩固司藏。百川收潦，精景應徂商。嘉樹離披，榆關命賓鳥。夜月如霜，秋風方嫋嫋。商陰肅殺，萬寶咸亦遒。勞哉望歲，場功冀可收。
---
謝朓·歌赤帝 (齊雩祭樂歌，八首之四)
詩題：歌赤帝
篇目：齊雩祭樂歌，八首之四
朝代：南朝齊
作者：謝朓
卷別：卷三：郊廟歌辭三
詩文：惟此夏德德恢台，兩龍既御炎精來。火景方中南譌秩，靡草云黃含桃實。族雲蓊鬱溫風煽，興雨祁祁黍苗遍。
---
謝朓·歌青帝 (齊雩祭樂歌，八首之三)
詩題：歌青帝
篇目：齊雩祭樂歌，八首之三
朝代：南朝齊
作者：謝朓
卷別：卷三：郊廟歌辭三
詩文：營翼日，鳥殷宵。凝冰泮，玄蟄昭。景陽陽，風習習。女夷歌，東皇集。奠春酒，秉青珪。命田祖，渥群黎。
---
謝朓·歌黃帝 (齊雩祭樂歌，八首之五)
詩題：歌黃帝
篇目：齊雩祭樂歌，八首之五
朝代：南朝齊
作者：謝朓
卷別：卷三：郊廟歌辭三
詩文：稟火自高明，毓金挺剛克。涼燠資成化，群方載厚德。陽季勾萌達，炎徂溽暑融。商暮百工止，歲極凌陰沖。皇流疏已清，原隰甸已平。咸言祚惟億，敦民保齊京。
---
謝朓·歌黑帝 (齊雩祭樂歌，八首之七)
詩題：歌黑帝
篇目：齊雩祭樂歌，八首之七
朝代：南朝齊
作者：謝朓
卷別：卷三：郊廟歌辭三
詩文：白日短，玄夜深。招搖轉，移太陰。霜鍾鳴，冥陵起。星回天，月窮紀。聽嚴風，來不息。望玄雲，黝無色。曾冰洌，積羽幽。飛雪至，天山側。關梁閉，方不巡。合國吹，饗蜡賓。充微陽，究終始。百禮洽，萬觀臻。
---
謝朓·永明樂，十首之一 (五十三首之二十一)
詩題：永明樂，十首之一
篇目：五十三首之二十一
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：帝圖閏九有，皇風浮四溟。永明一為樂，《咸池》無復靈。
---
謝朓·永明樂，十首之七 (五十三首之二十七)
詩題：永明樂，十首之七
篇目：五十三首之二十七
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：燕駟遊京洛，趙服麗有輝。清歌留上客，妙舞送將歸。
---
謝朓·永明樂，十首之三 (五十三首之二十三)
詩題：永明樂，十首之三
篇目：五十三首之二十三
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：朱臺鬱相望，青槐紛馳道。秋雲湛甘露，春風散芝草。
---
謝朓·永明樂，十首之九 (五十三首之二十九)
詩題：永明樂，十首之九
篇目：五十三首之二十九
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：生蔑苧蘿性，身與嘉惠隆。飛纓入華殿，屣步出重宮。
---
謝朓·永明樂，十首之二 (五十三首之二十二)
詩題：永明樂，十首之二
篇目：五十三首之二十二
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：民和禮樂富，世清歌頌徽。鴻名軼卷領，稱首邁垂衣。
---
謝朓·永明樂，十首之五 (五十三首之二十五)
詩題：永明樂，十首之五
篇目：五十三首之二十五
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：化洽鯷海君，恩變龍庭長。西北騖環裘，東南盡龜象。
---
謝朓·永明樂，十首之八 (五十三首之二十八)
詩題：永明樂，十首之八
篇目：五十三首之二十八
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：實相薄五禮，妙花開六塵。明祥已玉燭，寶瑞亦金輪。
---
謝朓·永明樂，十首之六 (五十三首之二十六)
詩題：永明樂，十首之六
篇目：五十三首之二十六
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：出車長洲苑，選旅朝夕川。絡絡結雲騎，奕奕泛戈船。
---
謝朓·永明樂，十首之十 (五十三首之三十)
詩題：永明樂，十首之十
篇目：五十三首之三十
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：彩鳳鳴朝陽，玄鶴舞清商。瑞此永明曲，千載為金皇。
---
謝朓·永明樂，十首之四 (五十三首之二十四)
詩題：永明樂，十首之四
篇目：五十三首之二十四
朝代：南朝齊
作者：謝朓
卷別：卷七十五：雜曲歌辭十五
詩題解：《南齊書·樂志》曰：「《永明樂歌》者，竟陵王子良與諸文士造奏之。人為十曲。道人釋寶月辭頗美，武帝常被之筦弦，而不列於樂官。」按此曲永明中造，故曰永明樂。
詩文：龍樓日月照，淄館風雲清。儲光溫似玉，藩度式如瓊。
---
謝朓·江上曲 (六十六首之七)
詩題：江上曲
篇目：六十六首之七
朝代：南朝齊
作者：謝朓
卷別：卷七十七：雜曲歌辭十七
詩文：易陽春草出，踟躕日已暮。蓮葉尚田田，淇水不可渡。願子淹桂舟，時同千里路。千里既相許，桂舟復容與。江上可采菱，清歌共南楚。
---
謝朓·泛水曲 (齊隨王鼓吹曲，十首之十)
詩題：泛水曲
篇目：齊隨王鼓吹曲，十首之十
朝代：南朝齊
作者：謝朓
卷別：卷二十：鼓吹曲辭五
詩文：玉露霑翠葉【玉霜霑翠葉】，金風鳴素枝。罷遊平樂苑，泛鷁昆明池。旌旗散容裔【玉霜霑翠葉】，簫管吹參差【簫鼓吹參差】。日晚厭遵渚，采菱贈清漪。百年如流水，寸心寧共知。
---
謝朓·玉階怨 (楚調曲下，四十一首之二十八)
詩題：玉階怨
篇目：楚調曲下，四十一首之二十八
朝代：南朝齊
作者：謝朓
卷別：卷四十三：相和歌辭十八
詩文：夕殿下珠簾，流螢飛復息。長夜縫羅衣，思君此何極。
---
謝朓·王孫遊 (四十八首之二十六)
詩題：王孫遊
篇目：四十八首之二十六
朝代：南朝齊
作者：謝朓
卷別：卷七十四：雜曲歌辭十四
詩題解：《楚辭·招隱士》曰：「王孫遊兮不歸，春草生兮萋萋。」《王孫遊》蓋出於此。
詩文：綠草蔓如絲【綠草夢如絲】，雜樹紅英發。無論君不歸，君歸芳已歇。
---
謝朓·登山曲 (齊隨王鼓吹曲，十首之九)
詩題：登山曲
篇目：齊隨王鼓吹曲，十首之九
朝代：南朝齊
作者：謝朓
卷別：卷二十：鼓吹曲辭五
詩文：天明開秀崿，瀾光媚碧堤。風盪飄鶯亂【風盪翻鶯行】，雲行芳樹低【飛行芳樹低】。暮春春服美，遊駕凌丹梯【遊駕躡石梯】。升嶠既小魯，登巒且悵齊。王孫尚游衍，蕙草正萋萋。
---
謝朓·臨高臺 (漢鐃歌中，二十八首之八)
詩題：臨高臺
篇目：漢鐃歌中，二十八首之八
朝代：南朝齊
作者：謝朓
卷別：卷十八：鼓吹曲辭三
詩文：千里常思歸，登臺臨綺翼。纔見孤鳥還，未辨連山極。四面動春風，朝夜起寒色。誰知倦遊者，嗟此故鄉憶。
---
謝朓·芳樹 (漢鐃歌中，七十一首之三十)
詩題：芳樹
篇目：漢鐃歌中，七十一首之三十
朝代：南朝齊
作者：謝朓
卷別：卷十七：鼓吹曲辭二
詩文：早玩華池陰，復鼓滄洲枻。旖旎芳若斯，葳蕤紛可繼。霜下桂枝銷，怨與飛蓬逝。不廁玉盤滋，誰憐終委細。
---
謝朓·蒲生行 (清調曲三，四十八首之四十六)
詩題：蒲生行
篇目：清調曲三，四十八首之四十六
朝代：南朝齊
作者：謝朓
卷別：卷三十五：相和歌辭十
詩文：蒲生廣湖邊，託身洪波側。春露惠我澤，秋霜縟我色。根葉從風浪，常恐不永植。攝生各有命，豈云智與力。安得遊雲上，與爾同羽翼。
---
謝朓·迎神歌八解 (齊雩祭樂歌，八首之一)
詩題：迎神歌八解
篇目：齊雩祭樂歌，八首之一
朝代：南朝齊
作者：謝朓
卷別：卷三：郊廟歌辭三
詩文：清明暢，禮樂新。候龍景，練貞辰。陽律亢，陰晷伏。秏下土，薦穜稑。震儀警，王度乾。嗟雲漢，望昊天。張盛樂，奏《雲舞》。集五精，延帝祖。雩有諷，禜有秩。膋鬯芬，圭瓚瑟。靈之來，帝閽開。車煜耀，吹徘徊。停龍犧，遍觀此。凍雨飛，祥風靡。壇可臨，奠可歆。對泯祉，鑒皇心。
---
謝朓·送神歌 (齊雩祭樂歌，八首之八)
詩題：送神歌
篇目：齊雩祭樂歌，八首之八
朝代：南朝齊
作者：謝朓
卷別：卷三：郊廟歌辭三
詩文：敬如在，禮將周。神之駕，不少留。躡龍鑣，轉金蓋。紛上馳，雲之外。警七曜，詔八神。排閶闔，渡天津。有渰興，膚寸積。雨冥冥，又終夕。俾棲糧，惟萬箱。皇情暢，景命昌。
---
謝朓·送遠曲 (齊隨王鼓吹曲，十首之八)
詩題：送遠曲
篇目：齊隨王鼓吹曲，十首之八
朝代：南朝齊
作者：謝朓
卷別：卷二十：鼓吹曲辭五
詩文：北梁辭歡宴，南浦送佳人。方衢控龍馬，平路騁朱輪。瓊筵妙舞絕，桂席羽觴陳。白雲丘陵遠，山川時未因。一為清吹激，潺湲傷別巾。
---
謝朓·邯鄲才人嫁為廝養卒婦 (二十六首之七)
詩題：邯鄲才人嫁為廝養卒婦
篇目：二十六首之七
朝代：南朝齊
作者：謝朓
卷別：卷七十三：雜曲歌辭十三
詩文：生平宮閣裏，出入侍丹墀。開笥方羅縠，窺鏡比蛾眉。初別意未解，去久日生悲。憔悴不自識，嬌羞餘故姿。夢中忽仿佛，猶言承讌私。
---
謝朓·郊祀曲 (齊隨王鼓吹曲，十首之二)
詩題：郊祀曲
篇目：齊隨王鼓吹曲，十首之二
朝代：南朝齊
作者：謝朓
卷別：卷二十：鼓吹曲辭五
詩文：六宗煙祀岳，五畤奠甘泉。整蹕游九闕，清簫開八壥。鏘鏘玉鑾動，溶溶金陣旋。郊宮光已屬，升柴禮既虔。福響靈之集，南岳固斯年。
---
謝朓·鈞天曲 (齊隨王鼓吹曲，十首之三)
詩題：鈞天曲
篇目：齊隨王鼓吹曲，十首之三
朝代：南朝齊
作者：謝朓
卷別：卷二十：鼓吹曲辭五
詩題解：《史記》曰：「趙簡子疾，五日不知人。居二日半。簡子寤，語大夫曰：『我之帝所甚樂，與百神遊于鈞天，廣樂九奏萬舞。』」鈞天之名，蓋取諸此。
詩文：高宴浩天臺，置酒迎風觀。笙鏞禮百神，鍾石動雲漢。瑤臺琴瑟驚【瑤堂寶瑟驚】，綺席舞衣散。威鳳來參差，玄鶴起淩亂【玄鶴去淩亂】。已慶明庭樂，詎慚南風彈。
---
謝朓·銅雀妓 (平調曲二，四十五首之十一)
詩題：銅雀妓
篇目：平調曲二，四十五首之十一
朝代：南朝齊
作者：謝朓
卷別：卷三十一：相和歌辭六
詩文：繐帷飄井幹，樽酒若平生。鬱鬱西陵樹，詎聞歌吹聲。芳襟染淚跡，嬋娟空復情。玉座猶寂寞，況乃妾身輕。
---
謝燮·方諸曲 (江南弄下，五十首之四十四)
詩題：方諸曲
篇目：江南弄下，五十首之四十四
朝代：南朝陳
作者：謝燮
卷別：卷五十一：清商曲辭八
詩文：望仙室，仰雲光，繩河裏，扇月傍。井公能六著，玉女善投壺。瓊醴和金液，還將天地俱。
---
謝燮·明月子 (三十三首之二十)
詩題：明月子
篇目：三十三首之二十
朝代：南朝陳
作者：謝燮
卷別：卷六十五：雜曲歌辭五
詩文：杪秋之遙夜，明月照高樓。登樓一迴望，望見東陌頭【望見南陌頭】。故人眇千里，言別歷九秋。相思不相見，望望空離憂。
---
謝燮·隴頭水 (漢橫吹曲一，四十四首之十二)
詩題：隴頭水
篇目：漢橫吹曲一，四十四首之十二
朝代：南朝陳
作者：謝燮
卷別：卷二十一：橫吹曲辭一
詩文：隴阪望咸陽，征人慘思腸。咽流喧斷岸，遊沫聚飛梁。鳧分斂冰彩，虹飲照旗光。試聽鐃歌曲，唯吟《君馬黃》。
---
謝燮·雨雪曲 (漢橫吹曲四，五十三首之四十二)
詩題：雨雪曲
篇目：漢橫吹曲四，五十三首之四十二
朝代：南朝陳
作者：謝燮
卷別：卷二十四：橫吹曲辭四
詩文：朔邊昔離別，寒風復淒切。峨峨六尺冰，飄飄千里雪。未塞袁安戶，行封蘇武節。應隨隴水流，幾過空嗚咽【幾過疑嗚咽】。
---
謝舉·陵雲臺 (五十三首之十)
詩題：陵雲臺
篇目：五十三首之十
朝代：南朝梁
作者：謝舉
卷別：卷七十五：雜曲歌辭十五
詩題解：《魏志》曰：「文帝黃初元年十二月，初營洛陽宮。戊午，幸洛陽。二年，築陵雲臺。」劉義慶《世說》曰：「陵雲臺，樓觀精巧，先秤眾木輕重，然後構造，無錙銖相負揭。臺高峻，恆隨風動搖。」楊龍驤《洛陽記》曰：「陵雲臺高二十三丈，登之見孟津也。」
詩文：綺甍懸桂棟，隱曖傍喬柯。勢高凌玉井，臨迥度金波。易覺涼風至，早飛秋雁過。高臺相思曲，望遠騷人歌。幸屬此迢遞【幸矚此迢遞】，知承雲霧多。
---
謝莊·孝武皇帝歌 (宋世祖廟歌，二首之一)
詩題：孝武皇帝歌
篇目：宋世祖廟歌，二首之一
朝代：晉
作者：謝莊
卷別：卷八：郊廟歌辭八
詩文：帝錫二祖，長世多祜。於穆睿考，襲聖承矩。玄極弛馭，乾紐墜緒。闢我皇維，締我宋宇。刷定四海，肇構神京。復禮輯樂，散馬墮城。澤牣九有，化浮八瀛。慶雲承掖，甘露飛甍。肅肅清廟，徽徽閟宮。舞蹈象德，笙磬陳風。黍稷非盛，明德惟崇。神其歆止，降福無窮。
---
謝莊·宣太后歌 (宋世祖廟歌，二首之二)
詩題：宣太后歌
篇目：宋世祖廟歌，二首之二
朝代：晉
作者：謝莊
卷別：卷八：郊廟歌辭八
詩文：稟祥月輝，毓德軒光。嗣徽媯汭，思媚周姜。母臨萬宇，訓藹紫房。朱絃玉籥，式載瓊芳。
---
謝莊·昭夏樂 (齊明堂樂歌，十五首之十五)
詩題：昭夏樂
篇目：齊明堂樂歌，十五首之十五
朝代：南朝宋
作者：謝莊
卷別：卷二：郊廟歌辭二
詩序：送神
詩文：蘊禮容，餘樂度。靈方留，景欲暮。開九重，肅五達。鳳參差，龍已沫。雲既動，河既梁。萬里照，四空香。神之車，歸清都。瓊庭寂，玉殿虛。鴻化凝，孝風熾。顧靈心，結皇思。鴻慶遐鬯，嘉薦令芳。翊帝明德，永祚深光。
---
謝莊·歌太祖文皇帝 (宋明堂歌，九首之三)
詩題：歌太祖文皇帝
篇目：宋明堂歌，九首之三
朝代：南朝宋
作者：謝莊
卷別：卷二：郊廟歌辭二
詩文：維天為大，維聖祖是則。辰居萬宇，綴旒下國。內靈八輔，外光四瀛。蒿宮仰蓋，日館希旌。複殿留景，重檐結風。刮楹接緯，達嚮承虹。設業設虡在王庭。肇禋祀，克配乎靈。我將我享，維孟之春。以孝以敬，以立我烝民。
---
謝莊·歌白帝 (宋明堂歌，九首之七)
詩題：歌白帝
篇目：宋明堂歌，九首之七
朝代：南朝宋
作者：謝莊
卷別：卷二：郊廟歌辭二
詩文：百川如鏡，天地爽且明。雲沖氣舉，德盛在素精。木葉初下，洞庭始揚波。夜光徹地，翻霜照懸河。庶類收成，歲功行欲寧。浹地奉渥，罄宇承秋靈。
---
謝莊·歌赤帝 (宋明堂歌，九首之五)
詩題：歌赤帝
篇目：宋明堂歌，九首之五
朝代：南朝宋
作者：謝莊
卷別：卷二：郊廟歌辭二
詩文：龍精初見大火中，朱光北至圭景同。帝在在離實司衡，水雨方降木槿榮。庶物盛長咸殷阜，恩覃四冥被九有。
---
謝莊·歌青帝 (宋明堂歌，九首之四)
詩題：歌青帝
篇目：宋明堂歌，九首之四
朝代：南朝宋
作者：謝莊
卷別：卷二：郊廟歌辭二
詩文：參映夕，駟照晨。靈乘震，司青春。雁將向，桐始蕤。柔風舞，暄光遲。萌動達，萬品新。潤無際，澤無垠。
---
謝莊·歌黃帝 (宋明堂歌，九首之六)
詩題：歌黃帝
篇目：宋明堂歌，九首之六
朝代：南朝宋
作者：謝莊
卷別：卷二：郊廟歌辭二
詩文：履建宅中宇，司繩御四方。裁化遍寒燠，布政周炎涼。景麗條可結，霜明冰可折。凱風扇朱辰，白雲流素節。分至乘結晷，啟閉集恆度。帝運緝萬有，皇靈澄國步。
---
謝莊·登歌 (宋明堂歌，九首之二)
詩題：登歌
篇目：宋明堂歌，九首之二
朝代：南朝宋
作者：謝莊
卷別：卷二：郊廟歌辭二
詩文：雍臺辨朔，澤宮練辰。潔火夕照，明水朝陳。六瑚賁室，八羽華庭。昭事先聖，懷濡上靈。《肆夏》式敬，升歌發德。永固鴻基，以綏萬國。
---
謝莊·迎神歌 (宋明堂歌，九首之一)
詩題：迎神歌
篇目：宋明堂歌，九首之一
朝代：南朝宋
作者：謝莊
卷別：卷二：郊廟歌辭二
詩文：地紐謐，乾樞回。華蓋動，紫微開。旌蔽日，車若雲。駕六氣，乘絪縕。曄帝京，輝天邑。聖祖降，五靈集。構瑤戺，聳珠簾。漢拂幌，月棲檐。舞綴暢，鍾石融。駐飛景，鬱行風。懋粢盛，潔牲牷。百禮肅，群司虔。皇德遠，大孝昌。貫九幽，洞三光。神之安，解玉鑾。景福至，萬宇歡。
---
謝莊·送神歌 (宋明堂歌，九首之九)
詩題：送神歌
篇目：宋明堂歌，九首之九
朝代：南朝宋
作者：謝莊
卷別：卷二：郊廟歌辭二
詩文：蘊禮容，餘樂度。靈方留，景欲暮。開九重，肅五達。鳳參差，龍已沫。雲既動，河既梁。萬里照，四空香。神之車，歸清都。琁庭寂，玉殿虛。睿化凝，孝風熾。顧靈心，結皇思。
---
謝超宗·嘉胙樂 (齊南郊樂歌，十三首之十)
詩題：嘉胙樂
篇目：齊南郊樂歌，十三首之十
朝代：南朝齊
作者：謝超宗
卷別：卷二：郊廟歌辭二
詩序：飲福酒
詩文：鬯嘉禮，承休錫。盛德符景緯，昌華應帝策。聖藹耀昌基，融祉暉世曆。聲正涵月軌，書文騰日跡。寶瑞昭神圖，靈貺流瑞液。我皇崇暉祚，重芬冠往籍。
---
謝超宗·地德凱容歌 (齊北郊樂歌，六首之三)
詩題：地德凱容歌
篇目：齊北郊樂歌，六首之三
朝代：南朝齊
作者：謝超宗
卷別：卷二：郊廟歌辭二
詩序：初獻
詩文：繕方丘，端國陰。掩珪晷，仰靈心。詔源委，遍丘林。禮獻物，樂薦音。
---
謝超宗·昭夏樂 (齊北郊樂歌，六首之一)
詩題：昭夏樂
篇目：齊北郊樂歌，六首之一
朝代：南朝齊
作者：謝超宗
卷別：卷二：郊廟歌辭二
詩序：迎神
詩文：詔禮崇營，敬饗玄畤。靈正丹帷，月肅紫墀。展薦登華，風縣凝鏘。神惟戾止，鬱葆遙莊。昭望歲芬，環游辰太。穆哉尚禮，橫光秉藹。
---
謝超宗·昭夏樂 (齊北郊樂歌，六首之五)
詩題：昭夏樂
篇目：齊北郊樂歌，六首之五
朝代：南朝齊
作者：謝超宗
卷別：卷二：郊廟歌辭二
詩序：送神
詩文：薦神升，享序楙。淹玉俎，停金奏。寶旆轉，旒駕旋。溢素景，鬱紫躔。靈心顧，留辰睠。洽外瀛，瑞中縣。
---
謝超宗·昭德凱容樂 (齊北郊樂歌，六首之四)
詩題：昭德凱容樂
篇目：齊北郊樂歌，六首之四
朝代：南朝齊
作者：謝超宗
卷別：卷二：郊廟歌辭二
詩序：次奏
詩文：慶圖濬邈，蘊祥祕瑤。俔天炳月，嬪光紫霄。邦化靈懋，閫則風調。儷德方儀，徽載以昭。
---
謝超宗·登歌 (齊北郊樂歌，六首之二)
詩題：登歌
篇目：齊北郊樂歌，六首之二
朝代：南朝齊
作者：謝超宗
卷別：卷二：郊廟歌辭二
詩序：升壇
詩文：佇靈敬享，禋肅彝文。縣動聲儀，薦潔牲芬。陰祇以貺，昭司式慶。九服熙度，六農祥正。
---
謝超宗·肅咸樂 (齊南郊樂歌，十三首之一)
詩題：肅咸樂
篇目：齊南郊樂歌，十三首之一
朝代：南朝齊
作者：謝超宗
卷別：卷二：郊廟歌辭二
詩序：群臣出入
詩文：夤承寶命，嚴恭帝緒。奄受敷錫，升中拓宇。亙地稱皇，罄天作主。月域來賓，日際奉土。開元首正，禮交樂舉。六典聯事，九官列序。
---
謝超宗·肅咸樂 (齊太廟樂歌，二十一首之一)
詩題：肅咸樂
篇目：齊太廟樂歌，二十一首之一
朝代：南朝齊
作者：謝超宗
卷別：卷九：郊廟歌辭九
詩序：群臣出入
詩文：潔誠厎孝，孝感煙霜。夤儀式序，肅禮綿張。金華樹藻，肅哲騰光。殷殷升奏，嚴嚴階庠。匪椒匪玉，是降是將。懋分神衷，翊祐傳昌。
---
謝超宗·肅咸樂，二首之一 (齊明堂樂歌，十五首之一)
詩題：肅咸樂，二首之一
篇目：齊明堂樂歌，十五首之一
朝代：南朝齊
作者：謝超宗
卷別：卷二：郊廟歌辭二
詩序：賓出入
詩文：彝承孝典，恭事嚴聖。浹天奉賮，罄壤齊慶。司儀具序，羽容夙章。芬枝揚烈，黼構周張。助寶奠軒，酎珍充庭。璆縣凝會，琄朱佇聲。先期選禮，肅若有承。祗對靈祉，皇慶昭膺。
---
謝超宗·肅咸樂，二首之二 (齊明堂樂歌，十五首之二)
詩題：肅咸樂，二首之二
篇目：齊明堂樂歌，十五首之二
朝代：南朝齊
作者：謝超宗
卷別：卷二：郊廟歌辭二
詩序：賓出入
詩文：尊事威儀，輝容昭序。迅恭明神，潔盛牲俎。肅肅嚴宮，藹藹崇基。皇靈降止，百祇具司。戒誠望夜，端烈承朝。依微昭旦，物色輕宵。
---
謝超宗·隸幽樂 (齊北郊樂歌，六首之六)
詩題：隸幽樂
篇目：齊北郊樂歌，六首之六
朝代：南朝齊
作者：謝超宗
卷別：卷二：郊廟歌辭二
詩序：瘗埋
詩文：後皇嘉慶，定祗玄畤。承帝休圖，祗敷靈祉。篚冪周序，軒朱凝會。牲幣芬壇，精明佇蓋。調川瑞昌，警岳祥泰。
---
謝靈運·上留田行 (瑟調曲三，四十首之二十七)
詩題：上留田行
篇目：瑟調曲三，四十首之二十七
朝代：南朝宋
作者：謝靈運
卷別：卷三十八：相和歌辭十三
詩題解：《古今樂錄》曰：「王僧虔《技錄》有《上留田行》，今不歌。」崔豹《古今注》曰：「上留田，地名也。人有父母死不字其孤弟者，鄰人為其弟作悲歌以風其兄，故曰《上留田》。」《樂府廣題》曰：「蓋漢世人也。云『里中有啼兒，似類親父子。回車問啼兒，慷慨不可止。』」
詩文：薄遊出彼東道，上留田。薄遊出彼東道，上留田。循聽一何矗矗，上留田。澄川一何皎皎，上留田。悠哉逷矣征夫，上留田。悠哉逷矣征夫，上留田。兩服上阪電遊，上留田。舫舟下游飆驅，上留田。此別既久無適，上留田。此別既久無適，上留田。寸心繫在萬里，上留田。尺素遵此千夕，上留田。秋冬迭相去就，上留田。秋冬迭相去就，上留田。素雪紛紛鶴委，上留田。清風飆飆入袖，上留田。歲云暮矣增憂，上留田。歲雲暮矣增憂，上留田。誠知運來詎抑，上留田。熟視年往莫留，上留田。
---
謝靈運·君子有所思行 (三十四首之二十九)
詩題：君子有所思行
篇目：三十四首之二十九
朝代：南朝宋
作者：謝靈運
卷別：卷六十一：雜曲歌辭一
詩題解：《樂府解題》曰：「《君子有所思行》，晉陸機云：『命駕登北山。』宋鮑照云：『西上登雀臺。』梁沈約云：『晨策終南首。』其旨言雕室麗色，不足為久歡，宴安酖毒，滿盈所宜敬忌，與《君子行》異也。」
詩文：總駕越鍾陵，還顧望京畿。躑躅周名都，遊目倦忘歸【遊目卷忘歸】。市鄽無阨室【市鄽無夾室】，世族有高闈。密親麗華苑，軒甍飾通逵。孰是金、張樂，諒由燕、趙詩。長夜恣酣飲，窮年弄音徽。盛往速露墜，衰來疾風飛。餘生不歡娛，何以竟暮歸。寂寥曲肱子，瓢飲療朝飢。所秉自天性，貧富豈相譏。
---
謝靈運·善哉行 (瑟調曲一，十六首之十)
詩題：善哉行
篇目：瑟調曲一，十六首之十
朝代：南朝宋
作者：謝靈運
卷別：卷三十六：相和歌辭十一
詩題解：《樂府解題》曰：「古辭云：『來日大難，口燥唇乾。』言人命不可保，當見親友，且永長年術，與王喬八公遊焉。又魏文帝辭云：『有美一人，婉如青揚。』言其妍麗，知音，識曲，善為樂方，令人忘憂。此篇諸集所出，不入樂志。」按魏明帝《步出夏門行》曰：「善哉殊復善，弦歌樂我情。」然則「善哉」者，蓋嘆美之辭也。
詩文：陽谷躍升，虞淵引落。景躍東隅，晼晚西薄。三春燠敘，九秋蕭索。涼來溫謝，寒往暑卻。居德斯頤，積善嬉謔。陰灌陽叢，凋華墮萼。歡去易慘，悲至難鑠。激涕當歌，對酒當酌。鄙哉愚人，戚戚懷瘼。善哉達士，滔滔處樂。
---
謝靈運·悲哉行 (三十三首之八)
詩題：悲哉行
篇目：三十三首之八
朝代：南朝宋
作者：謝靈運
卷別：卷六十二：雜曲歌辭二
詩題解：《歌錄》曰：「《悲哉行》，魏明帝造。」《樂府解題》曰：「陸機云：『遊客芳春林。』謝惠連云：『羈人感淑節。』皆言客遊感物憂思而作也。」
詩文：萋萋春草生，王孫遊有情。差池燕始飛，夭裊柳始榮【夭裊桃始榮】。灼灼桃悅色，飛飛燕弄聲，檐上雲結陰，澗下風吹清。幽樹雖改觀，終始在初生。松蔦歡蔓延，樛葛欣虆縈。眇然遊宦子，晤言時未并。鼻感改朔氣，眼傷變節榮【心傷變節榮】。侘傺豈徒然，澶漫絕音形【緬漫絕音形】。風來不可託，鳥去豈為聽。
---
謝靈運·折楊柳行，二首之一 (瑟調曲二，三十六首之二十)
詩題：折楊柳行，二首之一
篇目：瑟調曲二，三十六首之二十
朝代：南朝宋
作者：謝靈運
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《折楊柳行》歌，文帝『西山』、古『默默』二篇，今不歌。」
詩文：鬱鬱河邊樹，青青野田草。合我故鄉客，將適萬里道。妻妾牽衣袂，抆淚沾懷抱。還拊幼童子，顧託兄與嫂。辭訣未及終，嚴駕一何早。負笮引文舟，飢渴常不飽。誰令爾貧賤，咨嗟何所道。
---
謝靈運·折楊柳行，二首之二 (瑟調曲二，三十六首之二十一)
詩題：折楊柳行，二首之二
篇目：瑟調曲二，三十六首之二十一
朝代：南朝宋
作者：謝靈運
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《折楊柳行》歌，文帝『西山』、古『默默』二篇，今不歌。」
詩文：騷屑出穴風，揮霍見日雪。颼颼無久搖，皎皎幾時潔。未覺泮春冰，已復謝秋節。空對尺素遷，獨視寸陰滅。否桑未易繫，泰茅難重拔。桑茅迭生運，語默寄前哲。
---
謝靈運·日出東南隅行 (相和曲下，五十三首之四十二)
詩題：日出東南隅行
篇目：相和曲下，五十三首之四十二
朝代：南朝宋
作者：謝靈運
卷別：卷二十八：相和歌辭三
詩文：柏梁冠南山，桂宮耀北泉。晨風拂幨幌，朝日照閨軒。美人臥屏席，懷蘭秀瑤璠。皎潔秋松氣，淑德春景暄。
---
謝靈運·會吟行 (三十三首之三十三)
詩題：會吟行
篇目：三十三首之三十三
朝代：南朝宋
作者：謝靈運
卷別：卷六十四：雜曲歌辭四
詩題解：《樂府解題》曰：「《會吟行》，其致與《吳趨》同。會謂會稽，謝靈運《會吟行》曰：『咸共聆會吟』。」
詩文：六引緩清唱，三調佇繁音。列筵皆靜寂，咸共聆會吟。會吟自有初，請從文命敷。敷績壺冀始，刊木至江汜。列宿炳天文，負海橫地理。連峰競千仞，背流各百里。滮地溉粳稻，輕雲曖松杞。兩京愧佳麗，三都豈能似。層臺指中天，高墉積崇雉。飛燕躍廣途，鷁首戲清沚。肆呈窈窕容，路曜便娟子。自來彌世代，賢達不可紀。句踐善廢興，越叟識行止。范蠡出江湖，梅福入城市。東方就旅逸，梁鴻去桑梓。牽綴書土風，辭殫意未已。
---
謝靈運·泰山吟 (楚調曲上，三十六首之十四)
詩題：泰山吟
篇目：楚調曲上，三十六首之十四
朝代：南朝宋
作者：謝靈運
卷別：卷四十一：相和歌辭十六
詩題解：《古今樂錄》曰：「王僧虔《技錄》有《泰山吟行》，今不歌。」《樂府解題》曰：「《泰山吟》，言人死精魄歸於泰山，亦《薤露》《蒿里》之類也。」
詩文：岱宗秀維岳，崔崒刺雲天。岞崿既嶮巇，觸石輒千眠。登封痤崇壇，降禪藏肅然。石閭何晻藹，明堂秘靈篇。
---
謝靈運·燕歌行 (平調曲三，四十五首之十二)
詩題：燕歌行
篇目：平調曲三，四十五首之十二
朝代：南朝宋
作者：謝靈運
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：孟冬初寒節氣成，悲風入閨霜依庭。秋蟬噪柳燕棲楹，念君行役怨邊城。君何崎嶇久祖征，豈無膏沐感鸛鳴。對酒不樂淚沾纓，闢窗開幌弄秦箏。調絃促柱多哀聲，遙夜明月鑒帷屏。誰知河漢淺且清，展轉思服悲明星。
---
謝靈運·緩歌行 (三十三首之三十一)
詩題：緩歌行
篇目：三十三首之三十一
朝代：南朝宋
作者：謝靈運
卷別：卷六十五：雜曲歌辭五
詩文：飛客結靈友，凌空萃丹丘。習習和風起，采采彤雲浮。娥皇發湘浦，霄明出河洲。宛宛連螭轡，裔裔振龍旒。
---
謝靈運·苦寒行 (清調曲一，十四首之五)
詩題：苦寒行
篇目：清調曲一，十四首之五
朝代：南朝宋
作者：謝靈運
卷別：卷三十三：相和歌辭八
詩文：歲歲曾冰合，紛紛霰雪落。浮陽滅清暉，寒禽叫悲壑。飢爨煙不興，渴汲水枯涸。
---
謝靈運·豫章行 (清調曲二，二十八首之六)
詩題：豫章行
篇目：清調曲二，二十八首之六
朝代：南朝宋
作者：謝靈運
卷別：卷三十四：相和歌辭九
詩文：短生旅長世，恆覺白日欹。覽鏡睨頹容，華顏豈久期？苟無迴戈術，坐觀落崦嵫。
---
謝靈運·長歌行 (平調曲一，三十七首之七)
詩題：長歌行
篇目：平調曲一，三十七首之七
朝代：南朝宋
作者：謝靈運
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：倏爍夕星流，昱奕朝露團。粲粲烏有停，泫泫豈暫安。徂齡速飛電，頹節騖驚湍。覽物起悲緒，顧己識憂端。朽貌改鮮色，悴容變柔顏。變改苟催促，容色烏盤桓。亹亹衰期迫，靡靡壯志闌。既慚臧孫慨，復愧楊子嘆。寸陰果有逝，尺素竟無觀。幸賒道念戚，且取長歌歡。
---
謝靈運·隴西行 (瑟調曲二，三十六首之三)
詩題：隴西行
篇目：瑟調曲二，三十六首之三
朝代：南朝宋
作者：謝靈運
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：昔在老子，志理成篇【至理成篇】。柱小傾大，綆短絕泉。鳥之棲遊，林壇是閒。韶樂牢膳，豈伊攸便。胡為乖枉，從表方圓。耿耿僚志，慊慊丘園。善歌以詠，言理成篇。
---
謝靈運·鞠歌行 (平調曲四，五十八首之五十六)
詩題：鞠歌行
篇目：平調曲四，五十八首之五十六
朝代：南朝宋
作者：謝靈運
卷別：卷三十三：相和歌辭八
詩題解：《古今樂錄》曰：「王僧虔《技錄》，平調又有《鞠歌行》，今無歌者。」陸機序曰：「按漢宮閣有含章鞠室，靈芝鞠室，後漢馬防第宅卜臨道，連閣通池，鞠城彌於街路。鞠歌將謂此也。又東阿王詩『連騎擊壤』，或謂蹙鞠乎？三言七言，雖奇寶名器，不遇知己，終不見重。願逢知己，以託意焉。」
詩文：德不孤兮必有鄰，唱和之契冥相因。譬如虯虎兮來風雲，亦如形聲影響陳。心歡賞兮歲易淪。隱玉藏彩疇識真。叔牙顯，夷吾親。郢既歿，匠寢斤。覽古籍，信伊人。永言知己感良辰。
---
謝靈運·順東西門行 (瑟調曲二，三十六首之三十五)
詩題：順東西門行
篇目：瑟調曲二，三十六首之三十五
朝代：南朝宋
作者：謝靈運
卷別：卷三十七：相和歌辭十二
詩文：出西門，眺雲間，揮斤扶木墜虞泉。通道人，鑒徂川，思樂暫舍誓不旋。閔九九，傷牛山，宿心載違徒昔言。競落運，務頹年，招命儕好相追牽。酌芳酤，奏繁弦，惜寸陰，情固然。
---
譚用之·塞上，二首之一 (樂府雜題三，五十七首之三十一)
詩題：塞上，二首之一
篇目：樂府雜題三，五十七首之三十一
朝代：唐
作者：譚用之
卷別：卷九十二：新樂府辭三
詩文：秋風漠北雁飛天，單騎那堪遶賀蘭。磧暗更無巖樹影，地平時有野燒瘢。貂披寒色和衣冷，劍佩胡霜隔匣寒。早晚橫戈似飛尉，擁旄深入異田單。
---
譚用之·塞上，二首之二 (樂府雜題三，五十七首之三十二)
詩題：塞上，二首之二
篇目：樂府雜題三，五十七首之三十二
朝代：唐
作者：譚用之
卷別：卷九十二：新樂府辭三
詩文：缽略城邊日欲西，遊人卻憶舊山歸。牛羊集水煙黏步，雕鶚盤空雪滿圍。獵騎靜逢邊氣薄，戍樓寒對暮煙微。橫行總是男兒事，早晚重來似翰飛。
---
費昶·巫山高 (漢鐃歌中，七十一首之六)
詩題：巫山高
篇目：漢鐃歌中，七十一首之六
朝代：南朝梁
作者：費昶
卷別：卷十七：鼓吹曲辭二
詩文：巫山光欲晚【巫山光欲曉】，陽臺色依依。彼美巖之曲，寧知心是非。朝雲觸石起，暮雨潤羅衣。原解千金珮，請逐大王歸。
---
費昶·思公子 (四十八首之二十四)
詩題：思公子
篇目：四十八首之二十四
朝代：南朝梁
作者：費昶
卷別：卷七十四：雜曲歌辭十四
詩題解：《楚辭·九歌》曰：「雷填填兮雨冥冥，猿啾啾兮狖夜鳴。風颯颯兮木蕭蕭，思公子兮徒離憂。」《思公子》蓋出於此。
詩文：公子才氣饒，凌雲自飄飄。東出鬥雞道，西登飲馬橋。夕宴銀為燭，朝燔桂作焦。虞卿亦何命，窮極苦無聊。
---
費昶·採菱曲 (江南弄下，五十首之十)
詩題：採菱曲
篇目：江南弄下，五十首之十
朝代：南朝梁
作者：費昶
卷別：卷五十一：清商曲辭八
詩文：妾家五湖口，採菱五湖側。玉面不關妝，雙眉本翠色。日斜天欲暮，風生浪未息。宛在水中央，空作兩相憶。
---
費昶·有所思 (漢鐃歌中，七十一首之五十七)
詩題：有所思
篇目：漢鐃歌中，七十一首之五十七
朝代：南朝梁
作者：費昶
卷別：卷十七：鼓吹曲辭二
詩文：上林鳥欲棲，長門日行暮【長門日將暮】。所思鬱不見，空想丹墀步。簾動意君來，雷聲似車度。北方佳麗子，窈窕能回顧。夫君自迷惑，非為妾心妒。
---
費昶·發白馬 (四十八首之三十五)
詩題：發白馬
篇目：四十八首之三十五
朝代：南朝梁
作者：費昶
卷別：卷七十四：雜曲歌辭十四
詩題解：《通典》曰：「白馬，春秋時衛國曹邑有黎陽津，一曰白馬津。酈生云『守白馬之津』是也。」《發白馬》，言征戍而發兵於此也。
詩文：家本樓煩俗，召募羽林兒。怖羌角觝戲，習戰昆明池。弓弢不復挽，劍衣恆露鈹。一辭豹尾內，長別屬車垂。白馬今雖發，黃河未結澌。寄言閨中婦，逢春心勿移。
---
費昶·芳樹 (漢鐃歌中，七十一首之三十四)
詩題：芳樹
篇目：漢鐃歌中，七十一首之三十四
朝代：南朝梁
作者：費昶
卷別：卷十七：鼓吹曲辭二
詩文：幸被夕風吹，屢得朝光照。枝偃疑欲舞【枝低疑欲舞】，花開似含笑。長夜路悠悠，所思不可召。行人早旋返，賤妾猶年少【賤妾年猶少】。
---
費昶·行路難，二首之一 (三十四首之二十四)
詩題：行路難，二首之一
篇目：三十四首之二十四
朝代：南朝梁
作者：費昶
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見長安客舍門，倡家少女名桃根。貧窮夜紡無燈燭，何言一朝奉至尊。至尊離宮百餘處，千門萬戶不知曙。唯聞啞啞城上烏，玉欄金井牽轆轤。丹梁翠柱飛屠蘇【丹梁翠柱飛流蘇】，香薪桂火炊彫胡【香薪桂火炊彫苽】。當年翻覆無常定，薄命為女何必粗。
---
費昶·行路難，二首之二 (三十四首之二十五)
詩題：行路難，二首之二
篇目：三十四首之二十五
朝代：南朝梁
作者：費昶
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見人生百年如流電，心中坎壈君不見。我昔初入椒房時，詎減班姬與飛燕。朝踰金梯上鳳樓，暮下瓊鉤息鸞殿。柏臺晝夜香，錦帳自飄颺。笙歌膝上吹，琵琶《陌上桑》。過蒙恩所賜，餘光曲沾被。既逢陰后不自專，復值程姬有所避。黃河千年始一清，微軀再逢永無議。娥眉偃月徒自妍，傅粉施朱欲誰為。不如天淵水中鳥，雙去雙歸長比翅。
---
費昶·長門怨 (楚調曲中，五十五首之二十九)
詩題：長門怨
篇目：楚調曲中，五十五首之二十九
朝代：南朝梁
作者：費昶
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：向夕千愁起，自悔何嗟及。愁思且歸床，羅襦方掩泣。
---
賀力牧·關山月 (漢橫吹曲三，六十八首之十)
詩題：關山月
篇目：漢橫吹曲三，六十八首之十
朝代：南朝陳
作者：賀力牧
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：重關斂暮煙，明月下秋前。照石疑分鏡，臨弓似引弦。霧暗迷旗影【雷暗迷旗影】，霜濃濕劍蓮。此處離鄉客，遙心萬里懸。
---
賀徹·採桑 (相和曲下，五十三首之三十)
詩題：採桑
篇目：相和曲下，五十三首之三十
朝代：南朝陳
作者：賀徹
卷別：卷二十八：相和歌辭三
詩文：蠶妾出房櫳，結伴類花叢。度水春山綠，映日晚妝紅。釧聲時動樹，衣香自入風。鉤長從枝曲，葉盡細條空。競採須盈手，爭歸欲滿籠。自憐公府步，誰與少年同。
---
賀知章·採蓮曲 (江南弄中，三十四首之十七)
詩題：採蓮曲
篇目：江南弄中，三十四首之十七
朝代：唐
作者：賀知章
卷別：卷五十：清商曲辭七
詩文：稽山罷霧鬱嵯峨，鏡水無風也自波。莫言春度芳菲盡，別有中流採芰荷。
---
賀蘭進明·行路難，五首之一 (三十四首之二十九)
詩題：行路難，五首之一
篇目：三十四首之二十九
朝代：唐
作者：賀蘭進明
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見巖下井，百尺不及泉。君不見山上蒿，數寸凌雲煙。人生相命亦如此，何苦太息自憂煎。但願親友長含笑，相逢莫吝杖頭錢。寒夜邀歡須秉燭，豈得空思花柳年。
---
賀蘭進明·行路難，五首之三 (三十四首之三十一)
詩題：行路難，五首之三
篇目：三十四首之三十一
朝代：唐
作者：賀蘭進明
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見荒樹枝，春花落盡蜂不窺。君不見梁上泥，秋風始高燕不棲。蕩子從軍事征戰，娥眉嬋娟空守閨。獨宿自然堪下淚，況復時聞烏夜啼。
---
賀蘭進明·行路難，五首之二 (三十四首之三十)
詩題：行路難，五首之二
篇目：三十四首之三十
朝代：唐
作者：賀蘭進明
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見門前柳，榮曜暫時蕭索久。君不見陌上花，狂風吹去落誰家。誰家思婦見之嘆，蓬首不梳心歷亂。盛年夫婿長別離，歲暮相逢色凋換。
---
賀蘭進明·行路難，五首之五 (三十四首之三十三)
詩題：行路難，五首之五
篇目：三十四首之三十三
朝代：唐
作者：賀蘭進明
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見東流水，一去無窮已。君不見西郊雲，日多空氛氳。群雁徘徊不能去，一雁悲鳴復失群。人生結交在終始，莫為升沉中路分。
---
賀蘭進明·行路難，五首之四 (三十四首之三十二)
詩題：行路難，五首之四
篇目：三十四首之三十二
朝代：唐
作者：賀蘭進明
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見雲間月，暫盈還復缺。君不見林下風，聲遠意難窮。親故平生欲聚散，歡娛未盡樽酒空。自嘆青青陵上柏，歲寒能與幾人同。
---
賈島·壯士吟 (三十一首之二十八)
詩題：壯士吟
篇目：三十一首之二十八
朝代：唐
作者：賈島
卷別：卷六十七：雜曲歌辭七
詩文：壯士不曾悲，悲即無回期。如何易水上，未歌先淚垂。
---
賈至·燕歌行 (平調曲三，四十五首之十九)
詩題：燕歌行
篇目：平調曲三，四十五首之十九
朝代：唐
作者：賈至
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：國之重鎮惟幽都，東威九夷制北胡。五軍精卒三十萬，百戰百勝擒單于。前臨滹沱後沮水，崇山沃野亙千里。昔時燕王重賢士，黃金築臺從隗始。倏忽興王定薊丘，漢家又以封王侯。蕭條魏晉為橫流，鮮卑竊據朝五州。我唐區夏餘十紀，軍容武備赫萬祀。彤弓黃鉞授元帥，墾耕大漠為內地。季秋膠折邊草腓，治兵羽獵因出師。千營萬隊連旌旗，望之如火忽雷馳【望之如火忽電馳】。匈奴懾竄窮髮北，大荒萬里無塵飛。隋家昔為天下宰，窮兵黷武征遼海。南風不競多死聲，鼓臥旗折黃雲橫。六軍將士皆死盡，戰馬空鞍歸故營。時遷道革天下平，白環入貢滄海清。自有農夫已高枕，無勞校尉重橫行。
---
賈至·銅雀臺 (平調曲二，四十五首之六)
詩題：銅雀臺
篇目：平調曲二，四十五首之六
朝代：唐
作者：賈至
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：日暮銅雀靜，西陵鳥雀歸。撫弦心斷絕，聽管淚霏霏。靈機臨朝奠，空床卷夜衣。蒼蒼川上月，應照妾魂飛。
---
賈馮吉·自君之出矣 (五十二首之二十)
詩題：自君之出矣
篇目：五十二首之二十
朝代：南朝陳
作者：賈馮吉
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，紅顏轉憔悴。思君如明燭，煎心且銜淚。
---
賈馳·出關 (漢橫吹曲一，四十四首之二十七)
詩題：出關
篇目：漢橫吹曲一，四十四首之二十七
朝代：唐
作者：賈馳
卷別：卷二十一：橫吹曲辭一
詩文：河上微風來，關頭樹初濕，今朝關城吏，又見孤客入。上國誰與期，西來徒自急。
---
趙嘏·昔昔鹽，二十首之一：垂柳覆金堤 (五十六首之九)
詩題：昔昔鹽，二十首之一：垂柳覆金堤
篇目：五十六首之九
朝代：唐
作者：趙嘏
卷別：卷七十九：近代曲辭一
詩文：新年垂柳色，嫋嫋對空閨。不畏芳菲好，自緣離別啼。因風飄玉戶，向日映金堤。驛使何時度，還將贈隴西。
---
趙嘏·昔昔鹽，二十首之七：關山別蕩子 (五十六首之十五)
詩題：昔昔鹽，二十首之七：關山別蕩子
篇目：五十六首之十五
朝代：唐
作者：趙嘏
卷別：卷七十九：近代曲辭一
詩文：那堪聞蕩子，迢遞涉關山。腸為馬嘶斷，衣從淚滴斑。愁看塞上路，詎惜鏡中顏。儻見征西雁，應傳一字還。
---
趙嘏·昔昔鹽，二十首之三：水溢芙蓉沼 (五十六首之十一)
詩題：昔昔鹽，二十首之三：水溢芙蓉沼
篇目：五十六首之十一
朝代：唐
作者：趙嘏
卷別：卷七十九：近代曲辭一
詩文：淥沼春光後，青青草色濃。綺羅驚翡翠，暗粉妒芙蓉。雲遍窗前見，荷翻鏡裏逢。將心託流水，終日渺無從。
---
趙嘏·昔昔鹽，二十首之九：恆斂千金笑 (五十六首之十七)
詩題：昔昔鹽，二十首之九：恆斂千金笑
篇目：五十六首之十七
朝代：唐
作者：趙嘏
卷別：卷七十九：近代曲辭一
詩文：玉顏恆自斂，羞出鏡臺前。早惑陽城客，今悲華錦筵。從軍人更遠，投喜鵲空傳。夫婿交河北，迢迢路幾千。
---
趙嘏·昔昔鹽，二十首之二十：那能惜馬蹄 (五十六首之二十八)
詩題：昔昔鹽，二十首之二十：那能惜馬蹄
篇目：五十六首之二十八
朝代：唐
作者：趙嘏
卷別：卷七十九：近代曲辭一
詩文：雲中路杳杳，江畔草萋萋。妾久垂珠淚，君何惜馬蹄？邊風悲曉角，營月怨春鼙。未道休征戰，愁眉又復低。
---
趙嘏·昔昔鹽，二十首之二：蘼蕪葉復齊 (五十六首之十)
詩題：昔昔鹽，二十首之二：蘼蕪葉復齊
篇目：五十六首之十
朝代：唐
作者：趙嘏
卷別：卷七十九：近代曲辭一
詩文：提筐紅葉下，度日採蘼蕪。掬翠香盈袖，看花憶故夫。葉齊誰復見，風暖恨偏孤。一被春光累，容顏與昔殊。
---
趙嘏·昔昔鹽，二十首之五：採桑秦氏女 (五十六首之十三)
詩題：昔昔鹽，二十首之五：採桑秦氏女
篇目：五十六首之十三
朝代：唐
作者：趙嘏
卷別：卷七十九：近代曲辭一
詩文：南陌采桑出，誰知妾姓秦。獨憐傾國貌，不負早鶯春。珠履盪花濕，龍鉤折桂新。使君那駐馬，自有侍中人。
---
趙嘏·昔昔鹽，二十首之八：風月守空閨 (五十六首之十六)
詩題：昔昔鹽，二十首之八：風月守空閨
篇目：五十六首之十六
朝代：唐
作者：趙嘏
卷別：卷七十九：近代曲辭一
詩文：良人猶遠戍，耿耿夜閨空。繡戶流宵月，羅帷坐曉風。魂飛沙帳北，腸斷玉關中。尚自無消息，錦衾那得同。
---
趙嘏·昔昔鹽，二十首之六：織錦竇家妻 (五十六首之十四)
詩題：昔昔鹽，二十首之六：織錦竇家妻
篇目：五十六首之十四
朝代：唐
作者：趙嘏
卷別：卷七十九：近代曲辭一
詩文：當年誰不羨，分作竇家妻。錦字行行苦，羅帷日日啼。豈知登隴遠，祇恨下機迷。直候陽關使，殷勤寄海西。
---
趙嘏·昔昔鹽，二十首之十一：蟠龍隨鏡隱 (五十六首之十九)
詩題：昔昔鹽，二十首之十一：蟠龍隨鏡隱
篇目：五十六首之十九
朝代：唐
作者：趙嘏
卷別：卷七十九：近代曲辭一
詩文：鸞鏡無由照，蛾眉豈忍看。不知愁髮換，空見隱龍蟠。那愜紅顏改，偏傷白日殘。今朝窺玉匣，雙淚落闌干。
---
趙嘏·昔昔鹽，二十首之十七：前年過代北 (五十六首之二十五)
詩題：昔昔鹽，二十首之十七：前年過代北
篇目：五十六首之二十五
朝代：唐
作者：趙嘏
卷別：卷七十九：近代曲辭一
詩文：代北幾千里，前年又復經。燕山雲自合，胡塞草應青。鐵馬喧鼙鼓，蛾眉怨錦屏。不知羌笛曲，掩淚若為聽。
---
趙嘏·昔昔鹽，二十首之十三：驚魂同夜鵲 (五十六首之二十一)
詩題：昔昔鹽，二十首之十三：驚魂同夜鵲
篇目：五十六首之二十一
朝代：唐
作者：趙嘏
卷別：卷七十九：近代曲辭一
詩文：萬里無人見，眾情難與論。思君常入夢，同鵲屢驚魂。孤寢紅羅帳，雙啼玉箸痕。妾心甘自保，豈復暫忘恩。
---
趙嘏·昔昔鹽，二十首之十九：一去無還意 (五十六首之二十七)
詩題：昔昔鹽，二十首之十九：一去無還意
篇目：五十六首之二十七
朝代：唐
作者：趙嘏
卷別：卷七十九：近代曲辭一
詩文：良人征絕域，一去不言還。百戰攻胡虜，三冬阻玉關。蕭蕭邊馬思，獵獵戍旗閒。獨把千重恨，連年未解顏。
---
趙嘏·昔昔鹽，二十首之十二：彩鳳逐帷低 (五十六首之二十)
詩題：昔昔鹽，二十首之十二：彩鳳逐帷低
篇目：五十六首之二十
朝代：唐
作者：趙嘏
卷別：卷七十九：近代曲辭一
詩文：巧繡雙飛鳳，朝朝伴下帷。春花那見照，暮色已頻欺。欲卷思君處，將啼裛淚時。何年征戍客，傳語報佳期。
---
趙嘏·昔昔鹽，二十首之十五：暗牖懸蛛網 (五十六首之二十三)
詩題：昔昔鹽，二十首之十五：暗牖懸蛛網
篇目：五十六首之二十三
朝代：唐
作者：趙嘏
卷別：卷七十九：近代曲辭一
詩文：暗中蛛網織，歷亂綺窗前。萬里終無信，一條徒自懸。分從珠露滴，愁見隙風牽。妾意何聊賴，看看劇斷弦。
---
趙嘏·昔昔鹽，二十首之十八：今歲往遼西 (五十六首之二十六)
詩題：昔昔鹽，二十首之十八：今歲往遼西
篇目：五十六首之二十六
朝代：唐
作者：趙嘏
卷別：卷七十九：近代曲辭一
詩文：萬里飛書至，聞君已渡遼。祇諳新別苦，忘卻舊時嬌。烽戍年將老，紅顏日向凋。胡沙兼漢苑，相望幾迢迢。
---
趙嘏·昔昔鹽，二十首之十六：空梁落燕泥 (五十六首之二十四)
詩題：昔昔鹽，二十首之十六：空梁落燕泥
篇目：五十六首之二十四
朝代：唐
作者：趙嘏
卷別：卷七十九：近代曲辭一
詩文：春至今朝燕，花時伴獨啼。飛斜珠箔隔，語近畫梁低。帷卷閒窺戶，床空暗落泥。誰能長對此，雙去復雙棲。
---
趙嘏·昔昔鹽，二十首之十四：倦寢聽晨雞 (五十六首之二十二)
詩題：昔昔鹽，二十首之十四：倦寢聽晨雞
篇目：五十六首之二十二
朝代：唐
作者：趙嘏
卷別：卷七十九：近代曲辭一
詩文：去去邊城騎，愁眠掩夜閨。披衣窺落月，拭淚待鳴難。不憤連年別，那堪長夜啼。功成應自恨，早晚發遼西。
---
趙嘏·昔昔鹽，二十首之十：長垂雙玉啼 (五十六首之十八)
詩題：昔昔鹽，二十首之十：長垂雙玉啼
篇目：五十六首之十八
朝代：唐
作者：趙嘏
卷別：卷七十九：近代曲辭一
詩文：雙雙紅淚墮，度日暗中啼。雁出居延北，人猶遼海西。向燈垂玉枕，對月灑金閨。不惜羅衣濕，惟愁歸意迷。
---
趙嘏·昔昔鹽，二十首之四：花飛桃李蹊 (五十六首之十二)
詩題：昔昔鹽，二十首之四：花飛桃李蹊
篇目：五十六首之十二
朝代：唐
作者：趙嘏
卷別：卷七十九：近代曲辭一
詩文：遠期難可託，桃李自依依。花徑無容跡，戎裘未下機。隨風開又落，度日掃還飛。欲折枝枝贈，那知歸不歸。
---
趙微明·古離別，二首之二 (四十四首之五)
詩題：古離別，二首之二
篇目：四十四首之五
朝代：唐
作者：趙微明
卷別：卷七十二：雜曲歌辭十二
詩文：違別未幾日，一日如三秋。猶疑望可見，日日上高樓。唯見分手處，白蘋滿芳洲。寸心寧死別，不忍生離愁。
---
趙微明·惟漢行 (相和曲中，四十六首之三十三)
詩題：惟漢行
篇目：相和曲中，四十六首之三十三
朝代：唐
作者：趙微明
卷別：卷二十七：相和歌辭二
詩文：寒日蒿上明，淒淒郭東路。素車誰家子，丹旐引將去。原下荊棘叢，叢邊有新墓。人間痛傷別，此是長別處。曠野何蕭條，青松白楊樹。
---
趙微明·行路難，三首之一 (四十二首之四)
詩題：行路難，三首之一
篇目：四十二首之四
朝代：唐
作者：趙微明
卷別：卷七十二：雜曲歌辭十二
詩文：離別無遠近，事歡情亦悲。不聞車輪聲，後會將何時。去日忘寄書，來日乖前期。縱知明當還，一夕千萬思。
---
趙整·琴歌 (四十四首之四十三)
詩題：琴歌
篇目：四十四首之四十三
朝代：晉
作者：趙整
卷別：卷六十：琴曲歌辭四
詩題解：《晉書·載記》曰：「苻堅分氐戶於諸鎮，趙整因侍，援琴而歌。堅笑而不納。及敗於姚萇，果如整言。」
詩文：阿得脂，阿得脂，博勞舊父是仇綏。尾長翼短不能飛，遠徙種人留鮮卑，一旦緩急語阿誰。
---
趙整·琴歌，二首之一 (四十四首之四十一)
詩題：琴歌，二首之一
篇目：四十四首之四十一
朝代：晉
作者：趙整
卷別：卷六十：琴曲歌辭四
詩題解：《晉書》曰：「苻堅末年，怠於為政，趙整援琴作歌二章以諷。」
詩文：昔聞盟津河，千里作一曲。此水本自清，是誰亂使濁。
---
趙整·琴歌，二首之二 (四十四首之四十二)
詩題：琴歌，二首之二
篇目：四十四首之四十二
朝代：晉
作者：趙整
卷別：卷六十：琴曲歌辭四
詩題解：《晉書》曰：「苻堅末年，怠於為政，趙整援琴作歌二章以諷。」
詩文：北園有棗樹，布葉垂重陰。外雖多棘刺，內實有赤心。
---
趙簡子夫人·河激歌 (歌辭一，三十八首之十二)
詩題：河激歌
篇目：歌辭一，三十八首之十二
朝代：周
作者：趙簡子夫人
卷別：卷八十三：雜歌謠辭一
詩題解：《列女傳》曰：「女娟者，趙河津吏之女也。簡子南擊楚，津吏醉臥，不能渡簡子。簡子怒，召欲殺之。娟懼，持楫走前曰：『願以微軀易父之死。』簡子遂釋不誅。將渡，用楫者少一人。娟攘拳操楫而請，簡子遂與渡，中流，為簡子發《河激之歌》。簡子歸，納為夫人。」
詩文：升彼阿兮而觀清，水揚波兮杳冥冥。禱求福兮醉不醒，誅將加兮妾心驚。罰既釋兮瀆乃清。妾持楫兮操其維，蛟龍助兮主將歸，浮來櫂兮行勿疑。
---
車𣀉·洛陽道 (漢橫吹曲三，六十八首之三十一)
詩題：洛陽道
篇目：漢橫吹曲三，六十八首之三十一
朝代：南朝梁
作者：車𣀉
卷別：卷二十三：橫吹曲辭三
詩文：洛陽道八達，洛陽城九重。重關如隱起，雙闕似芙蓉。王孫重行樂，公子好遊從。別有傾人處，佳麗夜相逢。
---
車𣀉·隴頭水 (漢橫吹曲一，四十四首之七)
詩題：隴頭水
篇目：漢橫吹曲一，四十四首之七
朝代：南朝梁
作者：車𣀉
卷別：卷二十一：橫吹曲辭一
詩文：隴頭征人別，隴水流聲咽。只為識君恩，甘心從苦節。雪凍弓弦斷，風鼓旗竿折。獨有孤雄劍，龍泉字不滅。
---
車𣀉·驄馬 (漢橫吹曲四，五十三首之二十八)
詩題：驄馬
篇目：漢橫吹曲四，五十三首之二十八
朝代：南朝梁
作者：車𣀉
卷別：卷二十四：橫吹曲辭四
詩題解：一曰《驄馬驅》，皆言關塞征役之事。
詩文：驄馬鏤金鞍，柘彈落金丸。意欲䟃𧽼走，先作野遊盤。平明發下蔡，日中過上蘭。路遠行須疾，非是畏人看。
---
辛弘智·自君之出矣 (五十二首之二十三)
詩題：自君之出矣
篇目：五十二首之二十三
朝代：唐
作者：辛弘智
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，絃吹絕無聲。思君如百草，撩亂逐春生。
---
辛德源·成連 (四十四首之三十一)
詩題：成連
篇目：四十四首之三十一
朝代：隋
作者：辛德源
卷別：卷六十：琴曲歌辭四
詩文：征夫從遠役，歸望絕雲端。蓑笠城踰壞，桑落梅初寒。雪夜然烽濕，冰朝飲馬難。寂寂長安信，誰念客衣單。
---
辛德源·東飛伯勞歌 (三十三首之十四)
詩題：東飛伯勞歌
篇目：三十三首之十四
朝代：隋
作者：辛德源
卷別：卷六十八：雜曲歌辭八
詩文：合歡芳樹連理枝，荊王神女乍相隨。誰家妖豔蕩輕舟，含嬌轉眄騁風流。犀栧蘭橈翠羽蓋，雲羅霧縠蓮花帶。女兒年幾十六七，玉面新妝映朝日。落花從風俄度春，空留可憐何處新。
---
辛德源·浮遊花 (六十六首之二十一)
詩題：浮遊花
篇目：六十六首之二十一
朝代：隋
作者：辛德源
卷別：卷七十七：雜曲歌辭十七
詩文：窗中斜日照，池上落花浮。若畏春風晚，當思秉燭遊。
---
辛德源·猗蘭操 (四十七首之五)
詩題：猗蘭操
篇目：四十七首之五
朝代：隋
作者：辛德源
卷別：卷五十八：琴曲歌辭二
詩題解：一曰《幽蘭操》。《古今樂錄》曰：「孔子自衛反魯，見香蘭而作此歌。」《琴操》曰：「《猗蘭操》，孔子所作。孔子歷聘諸侯，諸侯莫能任。自衛反魯，隱谷之中，見香蘭獨茂，喟然嘆曰：『蘭當為王者香，今乃獨茂，與眾草為伍。』乃止車，援琴鼓之，自傷不逢時，託辭於香蘭云。」《琴集》曰：「《幽蘭操》，孔子所作也。」
詩文：奏事傳青閣，拂除乃陶嘉。散條凝露彩，含芳映日華。已知香若麝，無怨直如麻。不學芙蓉草，空作眼中花。
---
辛德源·白馬篇 (齊瑟行，十九首之十八)
詩題：白馬篇
篇目：齊瑟行，十九首之十八
朝代：隋
作者：辛德源
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：任俠重芳辰，相從競逐春。金羈絡赭汗，紫縷應紅塵【紫陌映紅塵】。寶劍提三尺【寶劍橫三尺】，彫弓韜六鈞。鳴珂蹀細柳，飛蓋出宜春。遙見浮光發【遙見浮雲發】，懸知上頭人。
---
辛德源·短歌行 (平調曲一，三十七首之二十三)
詩題：短歌行
篇目：平調曲一，三十七首之二十三
朝代：隋
作者：辛德源
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：馳射罷金溝，戲笑上雲樓。少妻鳴趙瑟，侍妓囀吳謳。杯度浮香滿，扇舉細塵浮。星河耿涼夜，飛月豔新秋。忽念奔駒促，彌欣執燭遊。
---
辛德源·芙蓉花 (六十六首之二十)
詩題：芙蓉花
篇目：六十六首之二十
朝代：隋
作者：辛德源
卷別：卷七十七：雜曲歌辭十七
詩文：洛神挺凝素，文君拂豔紅。麗質徒相比，鮮彩兩難同。光臨照波日，香隨出岸風。涉江良自遠，託意在無窮。
---
辛德源·霹靂引 (四十五首之二十)
詩題：霹靂引
篇目：四十五首之二十
朝代：隋
作者：辛德源
卷別：卷五十七：琴曲歌辭一
詩題解：謝希逸《琴論》曰：「夏禹作《霹靂引》。」《樂府解題》曰：「楚商梁遊於雷澤，霹靂下，乃援琴而作之，名《霹靂引》。」未知孰是。
詩文：出地聲初奮，乘乾威更作。雲銜天笑明，雨帶星精落。碎枕神無繞，震楹書自若。側聞吟白虎【時聞吟白虎】，遠見飛玄鶴【遠見舞玄鶴】。
---
邢劭·思公子 (四十八首之二十五)
詩題：思公子
篇目：四十八首之二十五
朝代：北朝北齊
作者：邢劭
卷別：卷七十四：雜曲歌辭十四
詩題解：《楚辭·九歌》曰：「雷填填兮雨冥冥，猿啾啾兮狖夜鳴。風颯颯兮木蕭蕭，思公子兮徒離憂。」《思公子》蓋出於此。
詩文：綺羅日減帶，桃李無顏色。思君君未歸，歸來豈相識。
---
郎士元·塞下曲 (樂府雜題四，六十首之三十八)
詩題：塞下曲
篇目：樂府雜題四，六十首之三十八
朝代：唐
作者：郎士元
卷別：卷九十三：新樂府辭四
詩文：寶刀塞上兒，身經百戰曾百勝。壯心竟未嫖姚知，白草山頭日初沒。黃沙戍下悲歌發，簫條夜靜邊風吹，獨倚營門望秋月。
---
郎士元·湘夫人 (四十五首之十七)
詩題：湘夫人
篇目：四十五首之十七
朝代：唐
作者：郎士元
卷別：卷五十七：琴曲歌辭一
詩文：蛾眉對湘水，遙哭蒼梧間。萬乘既已歿，孤舟誰忍還。至今楚山上，猶有淚痕斑。南有涔陽路，渺渺多新愁。昔神降回時，風波江上秋。彩雲忽無處，碧水空安流。
---
郎大家宋氏·宛轉歌，二首之一 (四十四首之八)
詩題：宛轉歌，二首之一
篇目：四十四首之八
朝代：唐
作者：郎大家宋氏
卷別：卷六十：琴曲歌辭四
詩題解：一曰《神女宛轉歌》。《續齊諧記》曰：「晉有王敬伯者，會稽餘姚人。少好學，善鼓琴。年十八，仕於東宮，為衛佐。休假還鄉，過吳，維舟中渚。登亭望月，悵然有懷，乃倚琴歌《泫露》之詩。俄聞戶外有嗟賞聲，見一女子，雅有容色，謂敬伯曰：『女郎悅君之琴，願共撫之。』敬伯許焉。既而女郎至，姿質婉麗，綽有餘態，從以二少女，一則向先至者。女郎乃撫琴揮弦，調韻哀雅，類今之登歌，曰：『古所謂《楚明君》也，唯嵇叔夜能為此聲，自茲已來，傳習數人而已。』復鼓琴，歌《遲風》之詞，因嘆息久之。乃命大婢酌酒，小婢彈箜篌，作《宛轉歌》。女郎脫頭上金釵，扣琴弦而和之，意韻繁諧，歌凡八曲。敬伯唯憶二曲。將去，留錦臥具、繡香囊，并佩一雙，以遺敬伯。敬伯報以牙火籠、玉琴軫。女郎悵然不忍別，且曰：『深閨獨處，十有六年矣。邂逅旅館，盡平生之志，蓋冥契，非人事也。』言竟便去。敬伯船至虎牢戍，吳令劉惠明者，有愛女早世，舟中亡臥具，於敬伯船獲焉。敬伯具以告，果於帳中得火籠、琴軫。女郎名妙容，字雅華，大婢名春條，年二十許，小婢名桃枝，年十五，皆善彈箜篌及《宛轉歌》，相繼俱卒。」唐李端又有《王敬伯歌》，亦出於此。
詩文：風已清，月朗琴復鳴。掩抑非千態，殷勤是一聲。歌宛轉，宛轉和且長。願為雙鴻鵠，比翼共翱翔。
---
郎大家宋氏·宛轉歌，二首之二 (四十四首之九)
詩題：宛轉歌，二首之二
篇目：四十四首之九
朝代：唐
作者：郎大家宋氏
卷別：卷六十：琴曲歌辭四
詩題解：一曰《神女宛轉歌》。《續齊諧記》曰：「晉有王敬伯者，會稽餘姚人。少好學，善鼓琴。年十八，仕於東宮，為衛佐。休假還鄉，過吳，維舟中渚。登亭望月，悵然有懷，乃倚琴歌《泫露》之詩。俄聞戶外有嗟賞聲，見一女子，雅有容色，謂敬伯曰：『女郎悅君之琴，願共撫之。』敬伯許焉。既而女郎至，姿質婉麗，綽有餘態，從以二少女，一則向先至者。女郎乃撫琴揮弦，調韻哀雅，類今之登歌，曰：『古所謂《楚明君》也，唯嵇叔夜能為此聲，自茲已來，傳習數人而已。』復鼓琴，歌《遲風》之詞，因嘆息久之。乃命大婢酌酒，小婢彈箜篌，作《宛轉歌》。女郎脫頭上金釵，扣琴弦而和之，意韻繁諧，歌凡八曲。敬伯唯憶二曲。將去，留錦臥具、繡香囊，并佩一雙，以遺敬伯。敬伯報以牙火籠、玉琴軫。女郎悵然不忍別，且曰：『深閨獨處，十有六年矣。邂逅旅館，盡平生之志，蓋冥契，非人事也。』言竟便去。敬伯船至虎牢戍，吳令劉惠明者，有愛女早世，舟中亡臥具，於敬伯船獲焉。敬伯具以告，果於帳中得火籠、琴軫。女郎名妙容，字雅華，大婢名春條，年二十許，小婢名桃枝，年十五，皆善彈箜篌及《宛轉歌》，相繼俱卒。」唐李端又有《王敬伯歌》，亦出於此。
詩文：日已暮，長檐鳥應度。此時望君君不來，此時思君君不顧。歌宛轉，宛轉那能異棲宿。願為形與影，出入恆相逐。
---
郎大家宋氏·採桑 (相和曲下，五十三首之三十二)
詩題：採桑
篇目：相和曲下，五十三首之三十二
朝代：唐
作者：郎大家宋氏
卷別：卷二十八：相和歌辭三
詩文：春來南雁歸，日去西蠶遠。妾思紛何極，客遊殊未返。
---
郎大家宋氏·朝雲引 (江南弄下，五十首之二十七)
詩題：朝雲引
篇目：江南弄下，五十首之二十七
朝代：唐
作者：郎大家宋氏
卷別：卷五十一：清商曲辭八
詩文：巴西巫峽指巴東，朝雲觸石上朝空。巫山巫峽高何已，行雨行雲一時起。一時起，三春暮，若言來，且就陽臺路。
---
郎大家宋氏·長相思 (五十二首之四十一)
詩題：長相思
篇目：五十二首之四十一
朝代：唐
作者：郎大家宋氏
卷別：卷六十九：雜曲歌辭九
詩文：長相思，久離別。關山阻，風煙絕。臺上鏡文銷，袖中書字滅。不見君形影，何曾有歡悅。
---
郭元振·塞下曲 (樂府雜題三，五十七首之四十八)
詩題：塞下曲
篇目：樂府雜題三，五十七首之四十八
朝代：唐
作者：郭元振
卷別：卷九十二：新樂府辭三
詩文：塞外虜塵飛，頻年出武威。死生隨玉劍，辛苦向金微。久戍人將老，長征馬不肥。仍聞酒泉郡，已合數重圍。
---
郭元振·子夜四時歌，六首之一：春歌，二首之一 (吳聲歌曲二，一百一十二首之四)
詩題：子夜四時歌，六首之一：春歌，二首之一
篇目：吳聲歌曲二，一百一十二首之四
朝代：唐
作者：郭元振
卷別：卷四十五：清商曲辭二
詩文：青樓含日光，綠池起風色。贈子同心花，殷勤此何極。
---
郭元振·子夜四時歌，六首之三：秋歌，二首之一 (吳聲歌曲二，一百一十二首之六)
詩題：子夜四時歌，六首之三：秋歌，二首之一
篇目：吳聲歌曲二，一百一十二首之六
朝代：唐
作者：郭元振
卷別：卷四十五：清商曲辭二
詩文：邀歡容佇立，望美頻迴顧。何時復採菱，江中密相遇。
---
郭元振·子夜四時歌，六首之二：春歌，二首之二 (吳聲歌曲二，一百一十二首之五)
詩題：子夜四時歌，六首之二：春歌，二首之二
篇目：吳聲歌曲二，一百一十二首之五
朝代：唐
作者：郭元振
卷別：卷四十五：清商曲辭二
詩文：陌頭楊柳枝，已被春風吹。妾心正斷絕，君懷那得知。
---
郭元振·子夜四時歌，六首之五：冬歌，二首之一 (吳聲歌曲二，一百一十二首之八)
詩題：子夜四時歌，六首之五：冬歌，二首之一
篇目：吳聲歌曲二，一百一十二首之八
朝代：唐
作者：郭元振
卷別：卷四十五：清商曲辭二
詩文：北極嚴氣升，南至溫風謝。調絲競短歌。拂枕憐長夜。
---
郭元振·子夜四時歌，六首之六：冬歌，二首之二 (吳聲歌曲二，一百一十二首之九)
詩題：子夜四時歌，六首之六：冬歌，二首之二
篇目：吳聲歌曲二，一百一十二首之九
朝代：唐
作者：郭元振
卷別：卷四十五：清商曲辭二
詩文：帷橫雙翡翠，被卷兩鴛鴦。婉態不自得，宛轉君王床。
---
郭元振·子夜四時歌，六首之四：秋歌，二首之二 (吳聲歌曲二，一百一十二首之七)
詩題：子夜四時歌，六首之四：秋歌，二首之二
篇目：吳聲歌曲二，一百一十二首之七
朝代：唐
作者：郭元振
卷別：卷四十五：清商曲辭二
詩文：辟惡茱萸囊，延年菊花酒。與子結綢繆，丹心此何有。
---
郭元振·春江曲 (六十六首之二)
詩題：春江曲
篇目：六十六首之二
朝代：唐
作者：郭元振
卷別：卷七十七：雜曲歌辭十七
詩文：江水春沈沈，上有雙竹林。竹葉壞水色，郎亦壞人心。
---
郭元振·王昭君，三首之一 (吟嘆曲，五十九首之十九)
詩題：王昭君，三首之一
篇目：吟嘆曲，五十九首之十九
朝代：唐
作者：郭元振
卷別：卷二十九：相和歌辭四
詩文：自嫁單于國，長銜漢掖悲。容顏日憔悴，有甚畫圖時。
---
郭元振·王昭君，三首之三 (吟嘆曲，五十九首之二十一)
詩題：王昭君，三首之三
篇目：吟嘆曲，五十九首之二十一
朝代：唐
作者：郭元振
卷別：卷二十九：相和歌辭四
詩文：聞有南河信，傳聞殺畫師。始知君惠重，更遣畫蛾眉。
---
郭元振·王昭君，三首之二 (吟嘆曲，五十九首之二十)
詩題：王昭君，三首之二
篇目：吟嘆曲，五十九首之二十
朝代：唐
作者：郭元振
卷別：卷二十九：相和歌辭四
詩文：厭踐冰霜域，嗟為邊塞人。思從漠南獵，一見漢家塵。
---
郭子儀·保大舞 (唐享太廟樂章，十一首之三)
詩題：保大舞
篇目：唐享太廟樂章，十一首之三
朝代：唐
作者：郭子儀
卷別：卷十一：郊廟歌辭十一
詩序：獻代宗
詩文：於穆文考，聖神昭彰。《簫》《勺》群慝，含光遠方。萬物茂遂，九夷賓王。愔愔《雲》《韶》，德音不忘。
---
郭子儀·廣運舞 (唐享太廟樂章，十一首之一)
詩題：廣運舞
篇目：唐享太廟樂章，十一首之一
朝代：唐
作者：郭子儀
卷別：卷十一：郊廟歌辭十一
詩序：獻玄宗
詩文：於赫皇祖，昭明有融。惟文之德，惟武之功。河海靜謐，車書混同。虔恭孝饗，穆穆玄風。
---
鄒紹先·湘夫人 (四十五首之十五)
詩題：湘夫人
篇目：四十五首之十五
朝代：唐
作者：鄒紹先
卷別：卷五十七：琴曲歌辭一
詩文：楓葉下秋渚，二妃愁渡湘。疑山空杳藹，何處望君王。日落水雲裏，油油心自傷。
---
鄭世翼·巫山高 (漢鐃歌中，七十一首之十)
詩題：巫山高
篇目：漢鐃歌中，七十一首之十
朝代：唐
作者：鄭世翼
卷別：卷十七：鼓吹曲辭二
詩文：巫山凌太清，岧嶤類削成。霏霏暮雨合，靄靄朝雲生。危峰入鳥道，深谷瀉猿聲。別有幽棲客，淹留攀桂情。
---
鄭善玉·雍和 (唐儀坤廟樂章，十二首之五)
詩題：雍和
篇目：唐儀坤廟樂章，十二首之五
朝代：唐
作者：鄭善玉
卷別：卷十一：郊廟歌辭十一
詩序：迎俎
詩文：酌鬱既灌，取蕭方爇。籩豆靜嘉，簠簋芬飶。魚腊薦美，牲牷表潔。是戢是將，載迎載列。
---
鄭愔·銅雀臺 (平調曲二，四十五首之四)
詩題：銅雀臺
篇目：平調曲二，四十五首之四
朝代：唐
作者：鄭愔
卷別：卷三十一：相和歌辭六
詩題解：一曰《銅雀妓》。《鄴都故事》曰：「魏武帝遺命諸子曰：『吾死之後，葬於鄴之西崗上，與西門豹祠相近，無藏金玉珠寶。餘香可分諸夫人，不命祭吾。妾與伎人，皆著銅雀臺，臺上施六尺床，下繐帳，朝晡上酒脯粻糒之屬。每月朝十五，輒向帳前作伎。汝等時登臺，望吾西陵墓田』。故陸機《弔魏武帝文》曰：『揮清絃而獨奏，薦脯糒而誰嘗？悼繐帳之冥漠，怨西陵之茫茫。登雀臺而群悲，佇美目其何望』。」按銅雀臺在鄴城，建安十五年築。其臺最高，上有屋一百二十間，連接榱棟，侵徹雲漢。鑄大銅雀置于樓顛，舒翼奮尾，勢若飛動，因名為銅雀臺。《樂府解題》曰：「後人悲其意，而為之詠也。」
詩文：日斜漳浦望，風起鄴臺寒。玉座平生晚，金樽妓吹闌。舞餘依帳泣，歌罷向陵看。蕭索松風暮，愁煙入井欄。
---
鄭渥·塞上 (樂府雜題三，五十七首之三十)
詩題：塞上
篇目：樂府雜題三，五十七首之三十
朝代：唐
作者：鄭渥
卷別：卷九十二：新樂府辭三
詩文：出門何處問西東，指畫翻為語論同。到此客頭潛覺白，未秋山葉已飄紅。帳前影落傳書雁，日下聲交失馬翁。早晚回鞭復南去，大衣高蓋漢鄉風。
---
鄭渥·洛陽道 (漢橫吹曲三，六十八首之四十六)
詩題：洛陽道
篇目：漢橫吹曲三，六十八首之四十六
朝代：唐
作者：鄭渥
卷別：卷二十三：橫吹曲辭三
詩文：客亭門外路東西，多少喧騰事不齊。楊柳惹鞭公子醉，苧麻掩淚魯人迷。通宵塵土飛山月，是處經營夾御堤。須刻知音幾存歿，半回依約認輪蹄。
---
鄭絪·大順舞 (唐享太廟樂章，十一首之五)
詩題：大順舞
篇目：唐享太廟樂章，十一首之五
朝代：唐
作者：鄭絪
卷別：卷十一：郊廟歌辭十一
詩序：獻順宗
詩文：於穆時文，受天明命。允恭玄默，化成理定。出震嗣德，應乾傳聖。猗歟緝熙，千億流慶。
---
鄭谷·長門怨，二首之一 (楚調曲中，五十五首之五十一)
詩題：長門怨，二首之一
篇目：楚調曲中，五十五首之五十一
朝代：唐
作者：鄭谷
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：閒把羅衣泣鳳凰，先朝曾教舞霓裳。春來卻羨庭花落，得逐晴風出禁牆。
---
鄭谷·長門怨，二首之二 (楚調曲中，五十五首之五十二)
詩題：長門怨，二首之二
篇目：楚調曲中，五十五首之五十二
朝代：唐
作者：鄭谷
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：流水君恩共不回，杏花爭忍掃成堆。殘春未必多煙雨，淚滴閒階長綠苔。
---
鄭錫·邯鄲少年行 (六十三首之六十三)
詩題：邯鄲少年行
篇目：六十三首之六十三
朝代：唐
作者：鄭錫
卷別：卷六十六：雜曲歌辭六
詩文：霞鞍金口騮，豹袖紫貂裘。家住叢臺下，門前漳水流。喚人呈楚舞，借客試吳鉤。見說秦兵至，甘心赴國讎。
---
鄭餘慶·文明舞 (唐享太廟樂章，十一首之四)
詩題：文明舞
篇目：唐享太廟樂章，十一首之四
朝代：唐
作者：鄭餘慶
卷別：卷十一：郊廟歌辭十一
詩序：獻德宗
詩文：開邸除暴，時邁勛尊。三元告命，四極駿奔。金枝翠葉，輝燭瑤琨。象德億載，貽慶湯孫。
---
釋寶月·估客樂，二首之一 (西曲歌中，八十首之三十)
詩題：估客樂，二首之一
篇目：西曲歌中，八十首之三十
朝代：南朝齊
作者：釋寶月
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：郎作十里行，儂作九里送。拔儂頭上釵，與郎資路用。
---
釋寶月·估客樂，二首之一 (西曲歌中，八十首之三十二)
詩題：估客樂，二首之一
篇目：西曲歌中，八十首之三十二
朝代：南朝齊
作者：釋寶月
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：大艑珂峨頭，何處發揚州。借問艑上郎，見儂所歡不。
---
釋寶月·估客樂，二首之二 (西曲歌中，八十首之三十一)
詩題：估客樂，二首之二
篇目：西曲歌中，八十首之三十一
朝代：南朝齊
作者：釋寶月
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：有信數寄書，無信心相憶。莫作瓶落井，一去無消息。
---
釋寶月·估客樂，二首之二 (西曲歌中，八十首之三十三)
詩題：估客樂，二首之二
篇目：西曲歌中，八十首之三十三
朝代：南朝齊
作者：釋寶月
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：初發揚州時，船出平津泊。五兩如竹林，何處相尋博。
---
長孫左輔·宮怨 (楚調曲下，四十一首之三十一)
詩題：宮怨
篇目：楚調曲下，四十一首之三十一
朝代：唐
作者：長孫左輔
卷別：卷四十三：相和歌辭十八
詩文：窗前好樹名玫瑰，去年花落今年開。無情春色尚識返，君心忽斷何時來。憶昔妝成候仙仗，宮瑣玲瓏日新上。拊心卻笑西子嚬，掩鼻誰憂鄭姬謗。草染文章衣下履，花黏甲乙床前帳。三千玉貌休自誇，十二金釵獨相向。盛衰傾奪欲何如，嬌愛翻悲逐佞諛。重遠豈能慚沼鵠，棄前方見泣船魚。看籠不記薰龍腦，詠扇空曾禿鼠鬚。始意類蘿新託柏【始喜類蘿新託柏】，終傷如薺卻甘荼。除院獨開還獨閉。鸚鵡驚飛苔覆地。滿箱舊賜前日衣，漬枕新垂夜來淚。痕多開鏡照還悲，綠髻青蛾尚未衰。莫道新縑長絕比，猶逢故劍會相追。
---
長孫左輔·關山月 (漢橫吹曲三，六十八首之十七)
詩題：關山月
篇目：漢橫吹曲三，六十八首之十七
朝代：唐
作者：長孫左輔
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：淒淒還切切，戍客多離別。何處最傷心，關山見秋月。關月竟如何，由來遠近過。始經玄菟塞，終繞白狼河。忽憶秦樓婦，流光應共有。已得並蛾眉，還知攬纖手。去歲照同行，比翼復連形。今宵照獨立，顧影自煢煢。餘暉漸西落，夜夜看如昨。借問映旌旗，何如鑒帷幕？拂曉朔風悲，蓬驚雁不飛。幾時征戍罷，還向月中歸。
---
長孫左輔·隴西行 (瑟調曲二，三十六首之十一)
詩題：隴西行
篇目：瑟調曲二，三十六首之十一
朝代：唐
作者：長孫左輔
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：陰雲凝朔氣，隴上正飛雪。四月草不生，北風勁如切。朝來羽書急，夜救長城窟。道隘行不前，相呼抱鞍歇。人寒指欲墮，馬凍蹄亦裂。射雁旋充飢，斧冰還止渴。寧辭解圍鬥，但恐乘疲沒。早晚邊候空，歸來養羸卒。
---
長孫無忌·新曲，二首之一 (樂府雜題一，四十三首之二)
詩題：新曲，二首之一
篇目：樂府雜題一，四十三首之二
朝代：唐
作者：長孫無忌
卷別：卷九十：新樂府辭一
詩文：家住朝歌下，早傳名。結伴來遊淇水上，舊長情。玉佩金鈿隨步動，雲羅霧縠逐風輕。轉目機心懸自許，何須更待聽琴聲。
---
長孫無忌·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：唐
作者：長孫無忌
卷別：卷九十：新樂府辭一
詩文：回雪凌波遊洛浦，遇陳王。婉約娉婷工語笑，侍蘭房。芙蓉綺帳還開揜，翡翠珠被爛齊光。長願今宵奉顏色，不愛聞簫逐鳳皇。
---
閻朝隱·採蓮女 (江南弄中，三十四首之三十)
詩題：採蓮女
篇目：江南弄中，三十四首之三十
朝代：唐
作者：閻朝隱
卷別：卷五十：清商曲辭七
詩文：採蓮女，採蓮舟，春日春江碧水流。蓮衣承玉釧，蓮刺罥銀鉤。薄暮斂容歌一曲，氛氳香氣滿汀洲。
---
閻朝隱·明月歌 (四十四首之二十三)
詩題：明月歌
篇目：四十四首之二十三
朝代：唐
作者：閻朝隱
卷別：卷六十：琴曲歌辭四
詩文：梅花雪白柳葉黃，雲霧四起月蒼蒼。箭水泠泠漏刻長，揮玉指，拂羅裳，為君一奏楚明光。
---
阮卓·長安道 (漢橫吹曲三，六十八首之五十三)
詩題：長安道
篇目：漢橫吹曲三，六十八首之五十三
朝代：南朝陳
作者：阮卓
卷別：卷二十三：橫吹曲辭三
詩文：長安馳道上，鍾鳴宮寺開。殘雲銷鳳闕，宿霧斂章臺。騎轉金吾度，車鳴丞相來。藹藹東都晚，群公騶御回。
---
阮卓·關山月 (漢橫吹曲三，六十八首之十一)
詩題：關山月
篇目：漢橫吹曲三，六十八首之十一
朝代：南朝陳
作者：阮卓
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：關山陵漢開，霜月正徘徊。映林如璧碎，侵塞似輪摧。楚師隨晦盡，胡兵逐暖來。寒笳將夜鵲，相亂晚聲哀。
---
阮瑀·怨詩 (楚調曲上，三十六首之三十)
詩題：怨詩
篇目：楚調曲上，三十六首之三十
朝代：三國魏
作者：阮瑀
卷別：卷四十一：相和歌辭十六
詩文：民生受天命，漂若河中塵。雖稱百齡壽，孰能應此身。猶獲嬰凶禍，流落恆苦辛【流離恆苦辛】。
---
阮瑀·琴歌 (四十四首之四十)
詩題：琴歌
篇目：四十四首之四十
朝代：三國魏
作者：阮瑀
卷別：卷六十：琴曲歌辭四
詩題解：《魏書》曰：「太祖雅聞阮瑀，辟之不應，乃逃入山中。焚山得瑀，太祖大延賓客，怒瑀不與語，使就技人列。瑀善解音，能鼓琴，撫弦而歌，為曲既捷，音聲殊妙。」
詩文：奕奕天門開，大魏應期運。青蓋巡九州，在東西人怨。士為知己死，女為悅者玩。恩義苟潛暢，他人豈能亂。
---
阮瑀·駕出北郭門行 (三十四首之十三)
詩題：駕出北郭門行
篇目：三十四首之十三
朝代：三國魏
作者：阮瑀
卷別：卷六十一：雜曲歌辭一
詩文：駕出北郭門，馬樊不肯馳。下車步踟躕，仰折枯楊枝。顧聞丘林中，噭噭有悲啼。借問啼者出：「何為乃如斯？」親母舍我歿，後母憎孤兒。飢寒無衣食，舉動鞭捶施。骨消肌肉盡，體若枯樹皮。藏我空室中，父還不能知。上塚察故處，存亡永別離。親母何可見，淚下聲正嘶。棄我於此間，窮厄豈有貲。傳告後代人，以此為明規。
---
阮研·櫂歌行 (瑟調曲五，四十四首之二十九)
詩題：櫂歌行
篇目：瑟調曲五，四十四首之二十九
朝代：南朝梁
作者：阮研
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：芙蓉始出水，綠荇葉初鮮。且停《白雪》和，共奏《激楚》絃。平生此遭遇，一日當千年。
---
陰鏗·新城安樂宮 (瑟調曲三，四十首之三十二)
詩題：新城安樂宮
篇目：瑟調曲三，四十首之三十二
朝代：南朝梁
作者：陰鏗
卷別：卷三十八：相和歌辭十三
詩題解：《古今樂錄》曰：「王僧虔《技錄》有《新城安樂宮行》，今不歌。」《樂府解題》曰：「《新城安樂宮行》，備言雕飾刻斵之美也。」
詩文：新宮實壯哉，雲裏望樓臺。迢遞翔鵾仰，聯翩賀燕來。重寒露簷宿，返景夏蓮開。砌石披新錦，花梁畫早梅。欲知安樂盛，歌管雜塵埃。
---
陰鏗·班婕妤 (楚調曲下，四十一首之七)
詩題：班婕妤
篇目：楚調曲下，四十一首之七
朝代：南朝梁
作者：陰鏗
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：柏梁新寵盛，長信昔恩傾。誰為詩書巧，翻為歌舞輕。花月分窗進，苔草共階生。妾淚衫前滿，單眠夢裏驚。可惜逢秋扇，何用合歡名。
---
陰鏗·蜀道難 (瑟調曲五，四十四首之十九)
詩題：蜀道難
篇目：瑟調曲五，四十四首之十九
朝代：南朝陳
作者：陰鏗
卷別：卷四十：相和歌辭十五
詩題解：《古今樂錄》曰：「王僧虔《技錄》有《蜀道難行》，今不歌。」《樂府解題》曰：「《蜀道難》備言銅梁玉壘之阻，與《蜀國絃》頗同。」《尚書談錄》曰：「李白作《蜀道難》，以罪嚴武。後陸暢謁韋南康皋於蜀郡，感韋之遇，遂反其詞作《蜀道易》云：『蜀道易，易於履平地。』」按銅梁玉壘在蜀郡西南，今永康是也。非入蜀道，失之遠矣。
詩文：王尊奉漢朝，靈關不憚遙。高岷長有雪，陰棧屢經燒。輪摧九折路，騎阻七星橋。蜀道難如此，功名詎可要。
---
陳京·登歌 (唐享文敬太子廟樂章，六首之二)
詩題：登歌
篇目：唐享文敬太子廟樂章，六首之二
朝代：唐
作者：陳京
卷別：卷十二：郊廟歌辭十二
詩文：歌以德發，聲以樂貴。樂善名存，追仙禮異。鸞旌拱脩，鳳鳴合吹。神聽皇慈，仲月皆至。
---
陳叔寶·三婦豔詩，十一首之一 (清調曲三，四十八首之二十)
詩題：三婦豔詩，十一首之一
篇目：清調曲三，四十八首之二十
朝代：南朝陳
作者：陳叔寶
卷別：卷三十五：相和歌辭十
詩文：大婦避秋風，中婦夜床空。小婦初兩髻，含嬌新臉紅。得意非霰日，可憐那可同。
---
陳叔寶·三婦豔詩，十一首之七 (清調曲三，四十八首之二十六)
詩題：三婦豔詩，十一首之七
篇目：清調曲三，四十八首之二十六
朝代：南朝陳
作者：陳叔寶
卷別：卷三十五：相和歌辭十
詩文：大婦愛恆偏，中婦意長堅。小婦獨嬌笑，新來華燭前。新來誠可惑，為許得新憐。
---
陳叔寶·三婦豔詩，十一首之三 (清調曲三，四十八首之二十二)
詩題：三婦豔詩，十一首之三
篇目：清調曲三，四十八首之二十二
朝代：南朝陳
作者：陳叔寶
卷別：卷三十五：相和歌辭十
詩文：大婦主縑機【大婦弄縑機】，中婦裁春衣。小婦新妝冶，拂匣動琴徽。長夜理清曲，餘嬌且未歸。
---
陳叔寶·三婦豔詩，十一首之九 (清調曲三，四十八首之二十八)
詩題：三婦豔詩，十一首之九
篇目：清調曲三，四十八首之二十八
朝代：南朝陳
作者：陳叔寶
卷別：卷三十五：相和歌辭十
詩文：大婦怨空閨，中婦夜偷啼。小婦獨含笑，正柱作烏棲。河低帳未掩，夜夜畫眉齊。
---
陳叔寶·三婦豔詩，十一首之二 (清調曲三，四十八首之二十一)
詩題：三婦豔詩，十一首之二
篇目：清調曲三，四十八首之二十一
朝代：南朝陳
作者：陳叔寶
卷別：卷三十五：相和歌辭十
詩文：大婦西北樓，中婦南陌頭。小婦初妝點，回眉對月鉤。可憐還自覺，人看反更羞。
---
陳叔寶·三婦豔詩，十一首之五 (清調曲三，四十八首之二十四)
詩題：三婦豔詩，十一首之五
篇目：清調曲三，四十八首之二十四
朝代：南朝陳
作者：陳叔寶
卷別：卷三十五：相和歌辭十
詩文：大婦上高樓，中婦蕩蓮舟。小婦獨無事，撥帳掩嬌羞。丈夫應自解，更深難道留。
---
陳叔寶·三婦豔詩，十一首之八 (清調曲三，四十八首之二十七)
詩題：三婦豔詩，十一首之八
篇目：清調曲三，四十八首之二十七
朝代：南朝陳
作者：陳叔寶
卷別：卷三十五：相和歌辭十
詩文：大婦酌金杯，中婦照妝臺。小婦偏妖冶，下砌折新梅。眾中何假問，人今最後來。
---
陳叔寶·三婦豔詩，十一首之六 (清調曲三，四十八首之二十五)
詩題：三婦豔詩，十一首之六
篇目：清調曲三，四十八首之二十五
朝代：南朝陳
作者：陳叔寶
卷別：卷三十五：相和歌辭十
詩文：大婦初調箏，中婦斂歌聲。小婦春妝罷，弄月當宵楹。季子時將意，相看不用爭。
---
陳叔寶·三婦豔詩，十一首之十 (清調曲三，四十八首之二十九)
詩題：三婦豔詩，十一首之十
篇目：清調曲三，四十八首之二十九
朝代：南朝陳
作者：陳叔寶
卷別：卷三十五：相和歌辭十
詩文：大婦正當壚，中婦裁羅襦。小婦獨無事，淇上待吳姝。鳥歸花復落，欲去卻踟躕。
---
陳叔寶·三婦豔詩，十一首之十一 (清調曲三，四十八首之三十)
詩題：三婦豔詩，十一首之十一
篇目：清調曲三，四十八首之三十
朝代：南朝陳
作者：陳叔寶
卷別：卷三十五：相和歌辭十
詩文：大婦年十五，中婦當春戶。小婦正橫陳，含嬌情未吐。所愁曉漏促，不恨燈銷炷。
---
陳叔寶·三婦豔詩，十一首之四 (清調曲三，四十八首之二十三)
詩題：三婦豔詩，十一首之四
篇目：清調曲三，四十八首之二十三
朝代：南朝陳
作者：陳叔寶
卷別：卷三十五：相和歌辭十
詩文：大婦妒蛾眉，中婦逐春時。小婦最年少，相望卷羅帷。羅帷夜寒卷，相望人來遲。
---
陳叔寶·三洲歌 (西曲歌中，八十首之六十六)
詩題：三洲歌
篇目：西曲歌中，八十首之六十六
朝代：南朝陳
作者：陳叔寶
卷別：卷四十八：清商曲辭五
詩題解：《唐書·樂志》曰：「《三洲》，商人歌也。」《古今樂錄》曰：「《三洲歌》者，商客數游巴陵三江口往還，因共作此歌。其舊辭云：『啼將別共來。』梁天監十一年，武帝於樂壽殿道義竟留十大德法師設樂，敕人人有問，引經奉答。次問法雲：『聞法師善解音律，此歌何如？』法雲奉答：『天樂絕妙，非膚淺所聞。愚謂古辭過質，未審可改以不？』敕云：『如法師語音。』法雲曰：『應歡會而有別離，啼將別可改為歡將樂，故歌。』歌和云：『三洲斷江口，水從窈窕河傍流。歡將樂，共來長相思。』舊舞十六人，梁八人。」
詩文：春江聊一望，細草遍長洲。沙汀時起伏，畫舸屢淹留。
---
陳叔寶·估客樂 (西曲歌中，八十首之三十四)
詩題：估客樂
篇目：西曲歌中，八十首之三十四
朝代：南朝陳
作者：陳叔寶
卷別：卷四十八：清商曲辭五
詩題解：《古今樂錄》曰：「《估客樂》者，齊武帝之所製也。帝布衣時，嘗遊樊、鄧。登祚以後，追憶往事而作歌。使樂府令劉瑤管弦被之教習，卒遂無成。有人啟釋寶月善解音律，帝使奏之，旬日之中，便就諧合。敕歌者常重為感憶之聲，猶行於世。寶月又上兩曲，帝數乘龍舟，遊五城江中放觀，以紅越布為帆，綠絲為帆縴，鍮石為篙足。篙榜者悉著鬱林布，作淡黃袴，列開，使江中衣，出。五城，殿猶在。齊舞十六人，梁八人。」《唐書·樂志》曰：「梁改其名為《商旅行》。」
詩文：三江結儔侶，萬里不辭遙。恆隨鷁首舫，屢逐雞鳴潮。
---
陳叔寶·前有一樽酒行 (三十三首之二十三)
詩題：前有一樽酒行
篇目：三十三首之二十三
朝代：南朝陳
作者：陳叔寶
卷別：卷六十五：雜曲歌辭五
詩文：殿高絲吹滿，日落綺羅解。莫論朝漏促，傾卮待夕筵。
---
陳叔寶·劉生 (漢橫吹曲四，五十三首之四十六)
詩題：劉生
篇目：漢橫吹曲四，五十三首之四十六
朝代：南朝陳
作者：陳叔寶
卷別：卷二十四：橫吹曲辭四
詩題解：《樂府解題》曰：「劉生不知何代人，齊梁已來為《劉生》辭者，皆稱其任俠豪放，周遊五陵三秦之地。或云抱劍專征，為符節官所未詳也。」按《古今樂錄》曰：「梁鼓角橫吹曲，有《東平劉生歌》，疑即此《劉生》也。」
詩文：遊俠長安中，置驛過新豐。擊鍾蒲璧磬，鳴弦楊葉弓。孟公正驚客，朱家始賣僮。羞作荊卿笑，捧劍出遼東。
---
陳叔寶·古曲 (六十六首之六十)
詩題：古曲
篇目：六十六首之六十
朝代：南朝陳
作者：陳叔寶
卷別：卷七十七：雜曲歌辭十七
詩文：桂鉤影，桂枝開。紫綺袖，逐風迴。日明珠，色偏亮。葉盡衫，香更來。
---
陳叔寶·巫山高 (漢鐃歌中，七十一首之八)
詩題：巫山高
篇目：漢鐃歌中，七十一首之八
朝代：南朝陳
作者：陳叔寶
卷別：卷十七：鼓吹曲辭二
詩文：巫山巫峽深，峭壁聳春林。風巖朝蕊落，霧嶺晚猿吟。雲來足薦枕，雨過非感琴。仙姬將夜月，度影自浮沉。
---
陳叔寶·折楊柳，二首之一 (漢橫吹曲二，五十九首之三十八)
詩題：折楊柳，二首之一
篇目：漢橫吹曲二，五十九首之三十八
朝代：南朝陳
作者：陳叔寶
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：楊柳動春情，倡園妾屢驚。入樓含粉色，依風雜管聲。武昌識新種，官渡有殘生。還將出塞曲，仍共胡笳鳴。
---
陳叔寶·折楊柳，二首之二 (漢橫吹曲二，五十九首之三十九)
詩題：折楊柳，二首之二
篇目：漢橫吹曲二，五十九首之三十九
朝代：南朝陳
作者：陳叔寶
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：長條黃復綠，垂絲密且繁。花落幽人逕，步隱將軍屯。谷暗宵鉦響，風高夜笛喧。聊持暫攀折，空足憶中園。
---
陳叔寶·採桑 (相和曲下，五十三首之二十八)
詩題：採桑
篇目：相和曲下，五十三首之二十八
朝代：南朝陳
作者：陳叔寶
卷別：卷二十八：相和歌辭三
詩文：春樓髻梳罷，南陌競相隨。去後花叢散，風來香處移。廣袖承朝日，長鬟礙聚枝。柯新攀易斷，葉嫩摘前萎。採繁鉤手弱，微汗雜妝垂。不應歸獨早，堪為使君知。
---
陳叔寶·採蓮曲 (江南弄中，三十四首之十一)
詩題：採蓮曲
篇目：江南弄中，三十四首之十一
朝代：南朝陳
作者：陳叔寶
卷別：卷五十：清商曲辭七
詩文：相催暗中起，妝前日已光。隨宜巧注口，薄落點花黃。風住疑衫密，船小畏裾長。波文散動楫，茭花拂度航。低荷亂翠影，采袖新蓮香。歸時會被喚，且試入蘭房。
---
陳叔寶·日出東南隅行 (相和曲下，五十三首之四十六)
詩題：日出東南隅行
篇目：相和曲下，五十三首之四十六
朝代：南朝陳
作者：陳叔寶
卷別：卷二十八：相和歌辭三
詩文：重輪上瑞暉，西北照南威。南威年二八，開牖敞重闈。當壚送客去，上苑逐春歸。鬢下珠勝月，窗前雲帶衣。紅裙結未解，綠綺自難徽。
---
陳叔寶·昭君怨 (八首之三)
詩題：昭君怨
篇目：八首之三
朝代：南朝陳
作者：陳叔寶
卷別：卷五十九：琴曲歌詞三
詩題解：《樂府解題》曰：「王嬙，字昭君。《琴操》載：昭君，齊國王穰女。端正閒麗，未嘗窺門戶。穰以其有異於人，求之者皆不與。年十七，獻之元帝。元帝以地遠不之幸，以備後宮。積五六年，帝每遊後宮，常怨不出。後單于遣使朝貢，帝宴之，盡召後宮。昭君盛飾而至，帝問欲以一女賜單于，能者往。昭君乃越席請行。時單于使在旁，驚恨不及。昭君至匈奴，單于大悅，以為漢與我厚，縱酒作樂。遣使報漢，白璧一隻，騵馬十匹，胡地珍寶之物。昭君恨帝始不見遇，乃作怨思之歌。單于死，子世達立，昭君謂之曰：『為胡者妻母，為秦者更娶。』世達曰：『欲作胡禮。』昭君乃吞藥而死。」按《漢書·匈奴傳》曰：「竟寧中，呼韓邪來朝，漢歸王昭君，號寧胡閼氏。呼韓邪死，子雕陶莫皋立，為復株累若鞮單于，復妻昭君。」不言飲藥而死。
詩文：圖形漢宮里，遙聘單于庭。狼山聚雲暗，龍沙飛雪輕。笳吟度隴咽，笛轉出關鳴。啼妝寒葉下，愁眉塞月生。只餘馬上曲，猶作別時聲。
---
陳叔寶·有所思，三首之一 (漢鐃歌中，七十一首之五十八)
詩題：有所思，三首之一
篇目：漢鐃歌中，七十一首之五十八
朝代：南朝陳
作者：陳叔寶
卷別：卷十七：鼓吹曲辭二
詩文：蕩子好蘭期，留人獨自思。落花同淚臉，初月似愁眉。階前看草蔓，窗中對網絲。不言千里望，復是三春時。
---
陳叔寶·有所思，三首之三 (漢鐃歌中，七十一首之六十)
詩題：有所思，三首之三
篇目：漢鐃歌中，七十一首之六十
朝代：南朝陳
作者：陳叔寶
卷別：卷十七：鼓吹曲辭二
詩文：佳人在北燕，相望渭橋邊。團團落日樹，耿耿曙河天。愁多明月下，淚盡雁行前。別心不可寄，唯餘琴上弦。
---
陳叔寶·有所思，三首之二 (漢鐃歌中，七十一首之五十九)
詩題：有所思，三首之二
篇目：漢鐃歌中，七十一首之五十九
朝代：南朝陳
作者：陳叔寶
卷別：卷十七：鼓吹曲辭二
詩文：杳杳與人期，遙遙有所思。山川千里間，風月兩邊時。相待春那劇，相望景偏遲。當由分別久，夢來還自疑。
---
陳叔寶·朱鷺 (漢鐃歌上，二十二首之三)
詩題：朱鷺
篇目：漢鐃歌上，二十二首之三
朝代：南朝陳
作者：陳叔寶
卷別：卷十六：鼓吹曲辭一
詩文：參差蒲未齊，沉漾苦浮綠。硃鷺戲蘋藻，徘徊留澗曲。澗曲多巖樹，逶迤復斷續。振振雖以明，湯湯今又矚。
---
陳叔寶·東飛伯勞歌 (三十三首之十一)
詩題：東飛伯勞歌
篇目：三十三首之十一
朝代：南朝陳
作者：陳叔寶
卷別：卷六十八：雜曲歌辭八
詩文：池側鴛鴦春日鶯，綠珠絳樹相逢迎。誰家佳麗過淇上，翠釵綺袖波中漾。雕軒繡戶花恆發，珠簾玉砌移明月。年時二七猶未笄，轉顧流眄鬟鬢低。風飛蕊落將何故，可惜可憐空擲度。
---
陳叔寶·梅花落 (漢橫吹曲四，五十三首之三)
詩題：梅花落
篇目：漢橫吹曲四，五十三首之三
朝代：南朝陳
作者：陳叔寶
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：金砌落芳梅【春砌落芳梅】，飄零上鳳臺。拂妝疑粉散，逐溜似萍開。映日花光動，迎風香氣來。佳人早插髻，試立且徘徊。楊柳春樓邊，車馬飛風煙。連娉烏孫伎，屬客單於氈。雁聲不見書，蠶絲欲斷弦。欲持塞上蕊，試立將軍前。
---
陳叔寶·楊叛兒 (西曲歌下，一百七首之八十七)
詩題：楊叛兒
篇目：西曲歌下，一百七首之八十七
朝代：南朝陳
作者：陳叔寶
卷別：卷四十九：清商曲辭六
詩題解：《唐書·樂志》曰：「《楊伴兒》，本童謠歌也。齊隆昌時，女巫之子曰楊旻，少時隨母入內，及長為何后寵。童謠云：『楊婆兒，共戲來所歡。』語訛，遂成楊伴兒。」《古今樂錄》曰：「《楊叛兒》送聲云：『叛兒教儂不復相思。』」
詩文：青春上陽月，結伴戲京華。龍媒玉珂馬，鳳軫繡香車。水映臨橋樹，風吹夾路花。日昏歡宴罷，相將歸狹斜。
---
陳叔寶·洛陽道，五首之一 (漢橫吹曲三，六十八首之三十二)
詩題：洛陽道，五首之一
篇目：漢橫吹曲三，六十八首之三十二
朝代：南朝陳
作者：陳叔寶
卷別：卷二十三：橫吹曲辭三
詩文：喧嘩照邑裏，遨遊出洛京。霜枝嫩柳發，水塹薄苔生。停鞭回去影，駐軸敞前甍。臺上經相識，城下屢逢迎。踟躕還借問，只重未知名。
---
陳叔寶·洛陽道，五首之三 (漢橫吹曲三，六十八首之三十四)
詩題：洛陽道，五首之三
篇目：漢橫吹曲三，六十八首之三十四
朝代：南朝陳
作者：陳叔寶
卷別：卷二十三：橫吹曲辭三
詩文：建都開洛汭，中地乃城陽。縱橫肆八達，左右闢康莊。銅溝飛柳絮，金谷落花光。忘情伊水側，稅駕河橋傍。
---
陳叔寶·洛陽道，五首之二 (漢橫吹曲三，六十八首之三十三)
詩題：洛陽道，五首之二
篇目：漢橫吹曲三，六十八首之三十三
朝代：南朝陳
作者：陳叔寶
卷別：卷二十三：橫吹曲辭三
詩文：日光朝杲杲，照耀東京道。霧帶城樓開，啼侵曙色早。佳麗嬌南陌，香氣含風好。自憐釵上纓，不嘆河邊草。
---
陳叔寶·洛陽道，五首之五 (漢橫吹曲三，六十八首之三十六)
詩題：洛陽道，五首之五
篇目：漢橫吹曲三，六十八首之三十六
朝代：南朝陳
作者：陳叔寶
卷別：卷二十三：橫吹曲辭三
詩文：青槐夾馳道，御水映銅溝。遠望陵霄闕，遙看井幹樓。黃金彈俠少，朱輪盛徹侯。桃花雜渡馬，紛披聚陌頭。
---
陳叔寶·洛陽道，五首之四 (漢橫吹曲三，六十八首之三十五)
詩題：洛陽道，五首之四
篇目：漢橫吹曲三，六十八首之三十五
朝代：南朝陳
作者：陳叔寶
卷別：卷二十三：橫吹曲辭三
詩文：百尺噉金埒，九衢通玉堂。柳花塵裏暗，槐色露中光。遊俠幽并客，當壚京兆妝。向夕風煙晚，金羈滿洛陽。
---
陳叔寶·烏棲曲，三首之一 (西曲歌中，八十首之十九)
詩題：烏棲曲，三首之一
篇目：西曲歌中，八十首之十九
朝代：南朝陳
作者：陳叔寶
卷別：卷四十八：清商曲辭五
詩文：陌頭新花歷亂生，葉裏春鳥送春情。長安遊俠無數伴，白馬驪珂路中滿。
---
陳叔寶·烏棲曲，三首之三 (西曲歌中，八十首之二十一)
詩題：烏棲曲，三首之三
篇目：西曲歌中，八十首之二十一
朝代：南朝陳
作者：陳叔寶
卷別：卷四十八：清商曲辭五
詩文：合歡襦薰百和香，床中被織兩鴛鴦。烏啼漢沒天應曙，只持懷抱送郎去。
---
陳叔寶·烏棲曲，三首之二 (西曲歌中，八十首之二十)
詩題：烏棲曲，三首之二
篇目：西曲歌中，八十首之二十
朝代：南朝陳
作者：陳叔寶
卷別：卷四十八：清商曲辭五
詩文：金鞍向暝欲相連，玉面俱要來帳前。含態眼語懸相解，翠帶羅裙入為解。
---
陳叔寶·獨酌謠，四首之一 (謠辭一，三十三首之二十二)
詩題：獨酌謠，四首之一
篇目：謠辭一，三十三首之二十二
朝代：南朝陳
作者：陳叔寶
卷別：卷八十七：雜歌謠辭五
詩題解：陳後主序曰：「齊人淳于善為十酒，偶效之作《獨酌謠》。」
詩文：獨酌謠，獨酌且獨謠。一酌豈陶暑，二酌斷風飆，三酌意不暢，四酌情無聊，五酌盂易覆，六酌歡欲調，七酌累心去，八酌高志超【八酌高德超】，九酌忘物我，十酌忽凌霄。凌霄異羽翼，任致得飄飄。寧學世人醉，揚波去我遙。爾非浮丘伯，安見王子喬。
---
陳叔寶·獨酌謠，四首之三 (謠辭一，三十三首之二十四)
詩題：獨酌謠，四首之三
篇目：謠辭一，三十三首之二十四
朝代：南朝陳
作者：陳叔寶
卷別：卷八十七：雜歌謠辭五
詩題解：陳後主序曰：「齊人淳于善為十酒，偶效之作《獨酌謠》。」
詩文：獨酌謠，獨酌酒難消。獨酌三兩盌，弄曲兩三調。調弦忽未畢，忽值出房朝。更似遊春苑，還如逢麗譙。衣香逐嬌去，眼語送杯嬌。餘樽盡復益，自得是逍遙。
---
陳叔寶·獨酌謠，四首之二 (謠辭一，三十三首之二十三)
詩題：獨酌謠，四首之二
篇目：謠辭一，三十三首之二十三
朝代：南朝陳
作者：陳叔寶
卷別：卷八十七：雜歌謠辭五
詩題解：陳後主序曰：「齊人淳于善為十酒，偶效之作《獨酌謠》。」
詩文：獨酌謠，獨酌起中宵。中宵照春月，初花發春朝。春花春月正徘徊，一樽一弦當夜開。聊奏孫登曲，仍斟畢卓杯。羅綺徒紛亂，金翠轉遲回。中心本如水，凝志更同灰。逍遙自可樂，世語世情哉。
---
陳叔寶·獨酌謠，四首之四 (謠辭一，三十三首之二十五)
詩題：獨酌謠，四首之四
篇目：謠辭一，三十三首之二十五
朝代：南朝陳
作者：陳叔寶
卷別：卷八十七：雜歌謠辭五
詩題解：陳後主序曰：「齊人淳于善為十酒，偶效之作《獨酌謠》。」
詩文：獨酌謠，獨酌一樽酒。樽酒傾未酌，明月正當牖。是牖非圜甕，吾樂非擊缶。自任物外歡，更齊椿菌久。卷舒乃一卷，忘情且十斗。寧復語綺羅，因情即山藪。
---
陳叔寶·玉樹後庭花 (清商曲辭四，四十一首之八)
詩題：玉樹後庭花
篇目：清商曲辭四，四十一首之八
朝代：南朝陳
作者：陳叔寶
卷別：卷四十七：清商曲辭四
詩題解：《隋書·樂志》曰：「陳後主於清樂中造《黃驪留》及《玉樹後庭花》《金釵兩鬢垂》等曲，與幸臣等製其歌詞，綺豔相高，極於輕蕩，男女唱和，其音甚哀。」《五行志》曰：「禎明初，後主作新歌，辭甚哀怨，令後宮美人習而歌之。其辭曰：『玉樹後庭花，花開不復久。』時人以歌讖，此其不久兆也。」《南史》曰：「後主張貴妃名麗華，與龔孔二貴嬪、王李二美人、張薛二淑媛、袁昭儀、何婕妤、江修容等，並有寵，又以宮人袁大捨等為女學士。每引賓客游宴，則使諸貴人女學士與狎客共賦新詩，采其尤豔麗者，以為曲調，被以新聲，選宮女千數歌之。其曲有《玉樹後庭花》《臨春樂》等。其略云：『璧月夜夜滿，瓊樹朝朝新。』大抵皆美張貴妃、孔貴嬪之容色。」按《大業拾遺記》，「璧月」句，蓋江總辭也。
詩文：麗宇芳林對高閣，新妝豔質本傾城。映戶凝嬌乍不進，出帷含態笑相迎。妖姬臉似花含露，玉樹流光照後庭。
---
陳叔寶·紫騮馬，二首之一 (漢橫吹曲四，五十三首之十五)
詩題：紫騮馬，二首之一
篇目：漢橫吹曲四，五十三首之十五
朝代：南朝陳
作者：陳叔寶
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：嫖姚紫塞歸，蹀躞紅塵飛。玉珂鳴廣路，金絡耀晨輝。蓋轉時移影，香動屢驚衣。禁門猶未閉，連騎恣相追【連騎莫相追】。
---
陳叔寶·紫騮馬，二首之二 (漢橫吹曲四，五十三首之十六)
詩題：紫騮馬，二首之二
篇目：漢橫吹曲四，五十三首之十六
朝代：南朝陳
作者：陳叔寶
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：蹀躞紫騮馬，照耀白銀鞍。直去黃龍外，斜趨玄菟端。垂鞬還細柳，揚塵歸上蘭。紅臉桃花色，客別重羞看。
---
陳叔寶·臨高臺 (漢鐃歌中，二十八首之十二)
詩題：臨高臺
篇目：漢鐃歌中，二十八首之十二
朝代：南朝陳
作者：陳叔寶
卷別：卷十八：鼓吹曲辭三
詩文：晚景登高臺，迥望春光來。霧濃山後暗，日落雲傍開。煙裏看鴻小，風來望葉回。臨窗已響吹，極眺且傾杯。
---
陳叔寶·自君之出矣，六首之一 (五十二首之十四)
詩題：自君之出矣，六首之一
篇目：五十二首之十四
朝代：南朝陳
作者：陳叔寶
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，霜暉當夜明。思君若風影，來去不曾停。
---
陳叔寶·自君之出矣，六首之三 (五十二首之十六)
詩題：自君之出矣，六首之三
篇目：五十二首之十六
朝代：南朝陳
作者：陳叔寶
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，不分道無情。思君若寒草，零落故心生。
---
陳叔寶·自君之出矣，六首之二 (五十二首之十五)
詩題：自君之出矣，六首之二
篇目：五十二首之十五
朝代：南朝陳
作者：陳叔寶
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，房空帷帳輕。思君如晝燭，懷心不見明。
---
陳叔寶·自君之出矣，六首之五 (五十二首之十八)
詩題：自君之出矣，六首之五
篇目：五十二首之十八
朝代：南朝陳
作者：陳叔寶
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，綠草遍階生。思君如夜燭，垂淚著雞鳴。
---
陳叔寶·自君之出矣，六首之六 (五十二首之十九)
詩題：自君之出矣，六首之六
篇目：五十二首之十九
朝代：南朝陳
作者：陳叔寶
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，愁顏難復睹。思君如蘗條，夜夜只交苦。
---
陳叔寶·自君之出矣，六首之四 (五十二首之十七)
詩題：自君之出矣，六首之四
篇目：五十二首之十七
朝代：南朝陳
作者：陳叔寶
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，塵網暗羅帷。思君如落日，無有暫還時。
---
陳叔寶·舞媚娘，三首之一 (二十六首之十三)
詩題：舞媚娘，三首之一
篇目：二十六首之十三
朝代：南朝陳
作者：陳叔寶
卷別：卷七十三：雜曲歌辭十三
詩題解：《樂苑》曰：「《舞媚娘》《大舞媚娘》，並羽調曲也。《唐書》曰：『高宗永徽末，天下歌《舞媚娘》。未幾，立武氏為皇后。』按陳後主已有此歌，則永徽所歌，蓋舊曲云。」
詩文：樓上多嬌豔，當窗倂三五。爭弄遊春陌，相邀開繡戶。轉態結紅裙，含嬌拾翠羽。留賓乍拂弦，託意時移柱。
---
陳叔寶·舞媚娘，三首之三 (二十六首之十五)
詩題：舞媚娘，三首之三
篇目：二十六首之十五
朝代：南朝陳
作者：陳叔寶
卷別：卷七十三：雜曲歌辭十三
詩題解：《樂苑》曰：「《舞媚娘》《大舞媚娘》，並羽調曲也。《唐書》曰：『高宗永徽末，天下歌《舞媚娘》。未幾，立武氏為皇后。』按陳後主已有此歌，則永徽所歌，蓋舊曲云。」
詩文：春日多風光【春日好風光】，尋觀向市傍【尋觀戲市傍】。轉身移佩響，牽袖起衣香。
---
陳叔寶·舞媚娘，三首之二 (二十六首之十四)
詩題：舞媚娘，三首之二
篇目：二十六首之十四
朝代：南朝陳
作者：陳叔寶
卷別：卷七十三：雜曲歌辭十三
詩題解：《樂苑》曰：「《舞媚娘》《大舞媚娘》，並羽調曲也。《唐書》曰：『高宗永徽末，天下歌《舞媚娘》。未幾，立武氏為皇后。』按陳後主已有此歌，則永徽所歌，蓋舊曲云。」
詩文：淇水變新臺，春爐當夏開。玉面含羞出，金鞍排夜來【金鞍排暗來】。
---
陳叔寶·長安道 (漢橫吹曲三，六十八首之五十一)
詩題：長安道
篇目：漢橫吹曲三，六十八首之五十一
朝代：南朝陳
作者：陳叔寶
卷別：卷二十三：橫吹曲辭三
詩文：建章通未央，長樂屬明光。大道移甲第，甲第玉為堂。遊蕩新豐裏，戲馬渭橋傍。當壚晚留客，夜夜苦紅妝。
---
陳叔寶·長相思，二首之一 (五十二首之三十一)
詩題：長相思，二首之一
篇目：五十二首之三十一
朝代：南朝陳
作者：陳叔寶
卷別：卷六十九：雜曲歌辭九
詩文：長相思，久相憶，關山征戍何時極。望風雲，絕音息，上林書不歸，迴文徒自織。羞將別後面，還似初相識。
---
陳叔寶·長相思，二首之二 (五十二首之三十二)
詩題：長相思，二首之二
篇目：五十二首之三十二
朝代：南朝陳
作者：陳叔寶
卷別：卷六十九：雜曲歌辭九
詩文：長相思，怨成悲。蝶縈草，樹連絲。庭花飄散飛入帷。帷中看隻影，對鏡斂雙眉。兩見同見月，兩別共春時。
---
陳叔寶·關山月，二首之一 (漢橫吹曲三，六十八首之四)
詩題：關山月，二首之一
篇目：漢橫吹曲三，六十八首之四
朝代：南朝陳
作者：陳叔寶
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：秋月上中天，迥照關城前。暈缺隨灰減，光滿應珠圓。帶樹還添桂，銜峰乍似弦。復教征戍客，長怨久連翩。
---
陳叔寶·關山月，二首之二 (漢橫吹曲三，六十八首之五)
詩題：關山月，二首之二
篇目：漢橫吹曲三，六十八首之五
朝代：南朝陳
作者：陳叔寶
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：戍邊歲月久，恆悲望舒耀。城遙接暈高，澗風連影搖。寒光帶岫徙，冷色含山峭。看時使人憶，為似嬌娥照。
---
陳叔寶·隴頭 (漢橫吹曲一，四十四首之一)
詩題：隴頭
篇目：漢橫吹曲一，四十四首之一
朝代：南朝陳
作者：陳叔寶
卷別：卷二十一：橫吹曲辭一
詩題解：一曰《隴頭水》。《通典》曰：「天水郡有大阪，名曰隴坻，亦曰隴山，即漢隴關也。」《三秦記》曰：「其坂九回，上者七日乃越，上有清水四注下，所謂隴頭水也。」
詩文：隴頭征戍客，寒多不識春。驚風起嘶馬，苦霧雜飛塵。投錢積石水，斂轡交河津。四面夕冰合，萬里望佳人。
---
陳叔寶·隴頭水，二首之一 (漢橫吹曲一，四十四首之八)
詩題：隴頭水，二首之一
篇目：漢橫吹曲一，四十四首之八
朝代：南朝陳
作者：陳叔寶
卷別：卷二十一：橫吹曲辭一
詩文：塞外飛蓬征，隴頭流水鳴。漠處揚沙暗，波中燥葉輕。地風冰易厚，寒深溜轉清。登山一回顧，幽咽動邊情。
---
陳叔寶·隴頭水，二首之二 (漢橫吹曲一，四十四首之九)
詩題：隴頭水，二首之二
篇目：漢橫吹曲一，四十四首之九
朝代：南朝陳
作者：陳叔寶
卷別：卷二十一：橫吹曲辭一
詩文：高隴多悲風，寒聲起夜叢。禽飛暗識路，鳥轉逐征蓬。落葉時驚沫，移沙屢擁空。回頭不見望，流水玉門東。
---
陳叔寶·雉子斑 (漢鐃歌中，二十八首之二)
詩題：雉子斑
篇目：漢鐃歌中，二十八首之二
朝代：南朝陳
作者：陳叔寶
卷別：卷十八：鼓吹曲辭三
詩文：四野秋原暗，十步啄方前。雊聲風處遠，翅影雲間連。箭射妖姬笑，裘值盛明然。已足南皮賞，復會北宮篇。
---
陳叔寶·雨雪 (漢橫吹曲四，五十三首之三十七)
詩題：雨雪
篇目：漢橫吹曲四，五十三首之三十七
朝代：南朝陳
作者：陳叔寶
卷別：卷二十四：橫吹曲辭四
詩題解：《采薇》詩曰：「昔我往矣，楊柳依依。今我來思，雨雪霏霏。」《穆天子傳》曰：「天子遊于黃室之曲，筮獵苹澤，天子乃休。日中大寒，北風雨雪，有凍人，天子作詩三章以哀之，曰：『我徂黃竹』是也。」《雨雪曲》蓋取諸此。
詩文：長城飛雪下，邊關地籟吟。濛濛九天暗，霏霏千里深。樹冷月恆少，山霧日偏沉。況聽南歸雁，切思朝笳音。
---
陳叔寶·飛來雙白鶴 (瑟調曲四，三十九首之二十二)
詩題：飛來雙白鶴
篇目：瑟調曲四，三十九首之二十二
朝代：南朝陳
作者：陳叔寶
卷別：卷三十九：相和歌辭十四
詩文：朔吹已蕭瑟，愁雲屢合開。玄冬辛苦地，白鶴從風催。音響已清切，毛羽復殘摧。飛未進■■，但為失雙回。儻逢噲參德，當共銜珠來。
---
陳叔寶·飲馬長城窟行 (瑟調曲三，四十首之七)
詩題：飲馬長城窟行
篇目：瑟調曲三，四十首之七
朝代：南朝陳
作者：陳叔寶
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：征馬入他鄉，山花此夜光。離群嘶向影，因風屢動香。月色含城暗，秋聲雜塞長。何以酬君子，馬革報疆場。
---
陳叔達·自君之出矣 (五十二首之二十一)
詩題：自君之出矣
篇目：五十二首之二十一
朝代：隋
作者：陳叔達
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，明鏡罷紅妝。思君如夜燭，煎淚幾千行。
---
陳子昂·出塞 (漢橫吹曲一，四十四首之三十八)
詩題：出塞
篇目：漢橫吹曲一，四十四首之三十八
朝代：唐
作者：陳子昂
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：忽聞天上將，關塞重橫行。始返樓蘭國，還向朔方城。黃金裝戰馬，白羽集神兵。星月開天陣，山川列地營。晚風吹畫角，春色耀飛旌。寧知班定遠，獨是一書生。
---
陳子良·上之回 (漢鐃歌上，二十二首之十二)
詩題：上之回
篇目：漢鐃歌上，二十二首之十二
朝代：隋
作者：陳子良
卷別：卷十六：鼓吹曲辭一
詩文：承平重遊樂，詔蹕上之回。屬車響流水，清笳轉落梅。嶺雲蓋道轉，巖花映綬開。下輦便高宴，何如在瑤臺。
---
陳子良·新城安樂宮 (瑟調曲三，四十首之三十三)
詩題：新城安樂宮
篇目：瑟調曲三，四十首之三十三
朝代：唐
作者：陳子良
卷別：卷三十八：相和歌辭十三
詩題解：《古今樂錄》曰：「王僧虔《技錄》有《新城安樂宮行》，今不歌。」《樂府解題》曰：「《新城安樂宮行》，備言雕飾刻斵之美也。」
詩文：春色照蘭宮，秦女坐窗中。柳葉來眉上，桃花落臉紅。拂塵開扇匣，卷帳卻薰籠。衫薄偏憎日，裙輕更畏風。
---
陳昭·明君詞 (吟嘆曲，五十九首之四十二)
詩題：明君詞
篇目：吟嘆曲，五十九首之四十二
朝代：唐
作者：陳昭
卷別：卷二十九：相和歌辭四
詩文：跨鞍今永訣，垂淚別親賓。漢地行將遠，胡關逐望新。交河擁塞路，隴首暗沙塵。唯有孤明月，猶能遠送人。
---
陳暄·洛陽道 (漢橫吹曲三，六十八首之四十一)
詩題：洛陽道
篇目：漢橫吹曲三，六十八首之四十一
朝代：南朝陳
作者：陳暄
卷別：卷二十三：橫吹曲辭三
詩文：洛陽九逵上【洛陽九衢上】，羅綺四時春。路傍避驄馬，車中看玉人。鎮西歌豔曲，臨淄逢麗神。欲知雙璧價，潘、夏正連茵。
---
陳暄·紫騮馬 (漢橫吹曲四，五十三首之二十)
詩題：紫騮馬
篇目：漢橫吹曲四，五十三首之二十
朝代：南朝陳
作者：陳暄
卷別：卷二十四：橫吹曲辭四
詩題解：《古今樂錄》曰：「《紫騮馬》古辭云：『十五從軍征，八十始得歸。道逢鄉里人，家中有阿誰？』又梁曲曰：『獨柯不成樹，獨樹不成林。念郎錦裲檔，恆長不忘心。』蓋從軍久戍，懷歸而作也。」
詩文：天馬汗如紅，鳴鞭度九嵕。飲傷城下凍，嘶依北地風。笳寒芳樹歇，笛怨柳枝空。橫行意未已，羞往轂車中【羞住轂車中】。
---
陳暄·長安道 (漢橫吹曲三，六十八首之五十六)
詩題：長安道
篇目：漢橫吹曲三，六十八首之五十六
朝代：南朝陳
作者：陳暄
卷別：卷二十三：橫吹曲辭三
詩文：長安開繡陌，三條向綺門。張敞車單馬，韓嫣乘副軒。寵深來借殿，功多競買園。將軍夜夜返，絃歌著曙喧。
---
陳暄·雨雪曲 (漢橫吹曲四，五十三首之四十一)
詩題：雨雪曲
篇目：漢橫吹曲四，五十三首之四十一
朝代：南朝陳
作者：陳暄
卷別：卷二十四：橫吹曲辭四
詩文：都尉出祁連，雨雪滿雞田。雕陵持抵鵲，屬國用和氈。冰合軍應渡，樓寒烽未然。花迷差未著，疏勒復經年。
---
陳琳·飲馬長城窟行 (瑟調曲三，四十首之三)
詩題：飲馬長城窟行
篇目：瑟調曲三，四十首之三
朝代：三國魏
作者：陳琳
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：飲馬長城窟，水寒傷馬骨。往謂長城吏，慎莫稽留太原卒。官作自有程，舉築諧汝聲。男兒寧當格鬥死，何能怫鬱築長城。長城何連連，連連三千里。邊城多健少，內舍多寡婦。作書與內舍：「便嫁莫留住。善事新姑嫜，時時念我故夫子。」報書往邊地：「君今出語一何鄙！身在禍難中，何為稽留他家子。生男慎莫舉，生女哺用脯。君獨不見長城下，死人骸骨相撐拄。結髮行事君，慊慊心意關。明知邊地苦，賤妾何能久自全。」
---
陳羽·公子行 (樂府雜題一，四十三首之九)
詩題：公子行
篇目：樂府雜題一，四十三首之九
朝代：唐
作者：陳羽
卷別：卷九十：新樂府辭一
詩文：金羈白麵郎，何處踏青來。馬嬌郎半醉，躞蝶望樓臺。似見樓上人，玲瓏窗戶開。隔花聞一笑，落日不知迴。
---
陳羽·步虛詞 (六十九首之三十四)
詩題：步虛詞
篇目：六十九首之三十四
朝代：唐
作者：陳羽
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：漢武清齋讀鼎書，內官扶上畫雲車。壇上月明宮殿閉，仰看星斗禮空虛。
---
陳羽·湘妃怨 (四十五首之十一)
詩題：湘妃怨
篇目：四十五首之十一
朝代：唐
作者：陳羽
卷別：卷五十七：琴曲歌辭一
詩文：二妃怨處雲沉沉，二妃哭處湘水深。商人酒滴廟前草，蕭颯風生斑竹林。
---
陳良·遊俠篇 (三十一首之十一)
詩題：遊俠篇
篇目：三十一首之十一
朝代：隋
作者：陳良
卷別：卷六十七：雜曲歌辭七
詩題解：《漢書·遊俠傳》曰：「戰國時，列國公子，魏有信陵，趙有平原，齊有孟嘗，楚有春申，皆藉王公之勢，競為遊俠，以取重諸侯，顯名天下。故後世稱遊俠者，以四豪為首焉。漢興，有魯人朱家及劇孟、郭解之徒，馳騖於閭里，皆以俠聞。其後長安熾盛，街閭各有豪俠。時萭章在城西柳市，號曰城西萭章。酒市有趙君都、賈子光，皆長安名豪，報仇怨、養刺客者也。」《魏志》曰：「楊阿若後名豐，字伯陽，少遊俠，常以報仇解怨為事。故時人為之號曰：『東市相斫楊阿若，西市相斫楊阿若。』後世遂有《遊俠曲》。」魏陳琳、晉張華，又有《博陵王宮俠曲》。
詩文：洛陽麗春色，遊俠騁輕肥。水逐車輪轉，塵隨馬足飛。雲影遙臨蓋，花氣近熏衣。東郊鬥雞罷，南皮射雉歸。日暮河橋上，揚鞭惜晚暉。
---
陳陶·朝元引，四首之一 (樂府雜題二，五十首之二十一)
詩題：朝元引，四首之一
篇目：樂府雜題二，五十首之二十一
朝代：唐
作者：陳陶
卷別：卷九十一：新樂府辭二
詩文：帝燭熒煌下九天，蓬萊宮曉玉爐煙。無央鸞鳳隨金母，來賀薰風一萬年。
---
陳陶·朝元引，四首之三 (樂府雜題二，五十首之二十三)
詩題：朝元引，四首之三
篇目：樂府雜題二，五十首之二十三
朝代：唐
作者：陳陶
卷別：卷九十一：新樂府辭二
詩文：萬宇靈祥擁帝居，東華元老薦屠蘇。龍池遙望非煙拜，五色曈曨在玉壺。
---
陳陶·朝元引，四首之二 (樂府雜題二，五十首之二十二)
詩題：朝元引，四首之二
篇目：樂府雜題二，五十首之二十二
朝代：唐
作者：陳陶
卷別：卷九十一：新樂府辭二
詩文：玉殿雲開露冕旒，下方珠翠壓鼇頭。天雞唱罷南山曙，春色光輝十二樓。
---
陳陶·朝元引，四首之四 (樂府雜題二，五十首之二十四)
詩題：朝元引，四首之四
篇目：樂府雜題二，五十首之二十四
朝代：唐
作者：陳陶
卷別：卷九十一：新樂府辭二
詩文：寶祚河宮一向清，龜魚天篆益分明。近臣誰獻登封草，五嶽齊呼萬歲聲。
---
陳陶·步虛引 (六十九首之六十九)
詩題：步虛引
篇目：六十九首之六十九
朝代：唐
作者：陳陶
卷別：卷七十八：雜曲歌辭十八
詩文：小隱山人十洲客，莓苔為衣雙耳白。青編為我忽降書，暮雨虹蜺一千尺。赤城門閉六丁直，曉日已燒東海色。朝天半夜聞玉雞，星斗離離礙龍翼。
---
陵牧子·別鶴操 (四十七首之二十四)
詩題：別鶴操
篇目：四十七首之二十四
朝代：商
作者：陵牧子
卷別：卷五十八：琴曲歌辭二
詩題解：崔豹《古今注》曰：「《別鶴操》，商陵牧子所作也。娶妻五年而無子，父兄將為之改娶。妻聞之，中夜起，倚戶而悲嘯。牧子聞之，愴然而悲，乃援琴而歌。後人因為樂章焉。」《琴譜》曰：「琴曲有四大曲，《別鶴操》其一也。」
詩文：將乖比翼兮隔天端，山川悠遠兮路漫漫，攬衣不寐兮食忘餐。
---
陶弘景·寒夜怨 (四十首之二十六)
詩題：寒夜怨
篇目：四十首之二十六
朝代：南朝梁
作者：陶弘景
卷別：卷七十六：雜曲歌辭十六
詩題解：《樂府解題》曰：「晉陸機《獨寒吟》云『雪夜遠思君，寒窗獨不寐』，但敘相思之意爾。」陶弘景有《寒夜怨》，梁簡文帝有《獨處愁》，亦皆類此。
詩文：夜雲生，夜鴻驚，悽切嘹唳傷夜情。空山霜滿高煙平，鉛華沈照帳孤明。寒日微，寒風緊。愁心絕，愁淚盡。情人不勝怨，思來誰能忍。
---
陶弘景·胡笳曲 (四首之二)
詩題：胡笳曲
篇目：四首之二
朝代：南朝梁
作者：陶弘景
卷別：卷五十九：琴曲歌詞三
詩文：負扆飛天曆，與奪徒紛紜。百年三五代，終是甲辰君。
---
陶潛·怨詩 (楚調曲上，三十六首之三十一)
詩題：怨詩
篇目：楚調曲上，三十六首之三十一
朝代：晉
作者：陶潛
卷別：卷四十一：相和歌辭十六
詩文：天道幽且遠，鬼神茫昧然。結髮念善事，僶俛五十年【僶俛六九年】。弱冠逢世阻，始室喪其偏。炎火屢焚如，螟蜮恣中田。風雨縱橫至，收斂不盈廛。夏日長抱飢，寒夜無被眠。造夕思雞鳴，及晨願烏遷。在己亦何怨【在己何怨天】，離憂悽目前。吁嗟身後名，於我若浮煙。慷慨激悲歌【慷慨獨悲歌】，鍾期信為賢。
---
陶潛·惟漢行，三首之一 (相和曲中，四十六首之二十八)
詩題：惟漢行，三首之一
篇目：相和曲中，四十六首之二十八
朝代：晉
作者：陶潛
卷別：卷二十七：相和歌辭二
詩文：荒草何茫茫，白楊亦蕭蕭。嚴霜九月中，送我出遠郊。四面無人居，高墳正嶕嶢。鳥為動哀鳴【馬為仰天鳴】，林風自蕭條。幽室一已閉，千年不復朝。千年不復朝，賢達無奈何。向來相送人，各以歸其家【各已歸其家】。親戚或餘悲，他人亦已歌。死去何所道，託體同山阿。
---
陶潛·惟漢行，三首之三 (相和曲中，四十六首之三十)
詩題：惟漢行，三首之三
篇目：相和曲中，四十六首之三十
朝代：晉
作者：陶潛
卷別：卷二十七：相和歌辭二
詩文：在昔無酒飲，今但湛空觴【今但恨空觴】。春醪生浮蟻，何時更能嘗？肴案盈我前【肴案列我前】，親戚哭我傍【親舊哭我傍】。欲語口無音，欲視眼無光。昔在高堂寢，今宿荒草鄉。荒草無人眠，極視正茫茫。一朝出門去，歸家良未央【歸來良未央】。
---
陶潛·惟漢行，三首之二 (相和曲中，四十六首之二十九)
詩題：惟漢行，三首之二
篇目：相和曲中，四十六首之二十九
朝代：晉
作者：陶潛
卷別：卷二十七：相和歌辭二
詩文：有生必有死，早終非命促。昨暮同為人，今旦在鬼錄。魂氣散何之，枯形寄空木。嬌兒索父啼，良友撫我哭。得失不復知，是非安能覺。千秋萬歲後，誰知榮與辱。但恨在世時，飲酒恆不足。
---
陶翰·塞下曲 (樂府雜題三，五十七首之五十五)
詩題：塞下曲
篇目：樂府雜題三，五十七首之五十五
朝代：唐
作者：陶翰
卷別：卷九十二：新樂府辭三
詩文：進軍飛狐北，窮寇勢將變。落日沙塵昏，背河更一戰。騂馬黃金勒，雕弓白羽箭。射殺左賢王，歸奏未央殿。欲言塞下事，天子不召見。東出咸陽門，哀哀淚如霰。
---
陶翰·燕歌行 (平調曲三，四十五首之二十)
詩題：燕歌行
篇目：平調曲三，四十五首之二十
朝代：唐
作者：陶翰
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：請君留楚調，聽我吟燕歌。家在遼水頭，邊風意氣多。出身為漢將，正值戎未和。雪中凌天山，冰上渡交河。大小百餘戰，封侯竟蹉跎。歸來霸陵下，故舊無相過。雄劍委塵匣，空門唯雀羅。玉簪還趙女，寶瑟付齊娥。昔日不為樂，時哉今奈何。
---
陸厥·中山王孺子妾歌，二首之一 (歌辭二，四十七首之二十九)
詩題：中山王孺子妾歌，二首之一
篇目：歌辭二，四十七首之二十九
朝代：南朝齊
作者：陸厥
卷別：卷八十四：雜歌謠辭二
詩題解：《漢書》曰：「詔賜中山靖王子噲及孺子妾冰、未央才人歌詩四篇。」如淳曰：「孺子，幼少稱孺子。妾，宮人也。」顏師古曰：「孺子，王妾之有品號者。妾，王之眾妾也。冰，其名。才人，天子內官。」按，此謂以歌詩賜中山王及孺子妾、未央才人等爾，累言之，故云及也。而陸厥作歌，乃謂之中山孺子妾，失之遠矣。《藝文志》又曰：「臨江王及愁思節士歌詩四篇，李夫人及幸貴人歌詩三篇。」亦皆累辭也。
詩文：未央才人，中山孺子，一笑傾城，一顧傾市。傾城不自美，傾市復為容。願把陵陽袖，披雲望九重。
---
陸厥·中山王孺子妾歌，二首之二 (歌辭二，四十七首之三十)
詩題：中山王孺子妾歌，二首之二
篇目：歌辭二，四十七首之三十
朝代：南朝齊
作者：陸厥
卷別：卷八十四：雜歌謠辭二
詩題解：《漢書》曰：「詔賜中山靖王子噲及孺子妾冰、未央才人歌詩四篇。」如淳曰：「孺子，幼少稱孺子。妾，宮人也。」顏師古曰：「孺子，王妾之有品號者。妾，王之眾妾也。冰，其名。才人，天子內官。」按，此謂以歌詩賜中山王及孺子妾、未央才人等爾，累言之，故云及也。而陸厥作歌，乃謂之中山孺子妾，失之遠矣。《藝文志》又曰：「臨江王及愁思節士歌詩四篇，李夫人及幸貴人歌詩三篇。」亦皆累辭也。
詩文：如姬寢臥內，班婕坐同車【班妾坐同車】。洪波陪飲帳，林光宴秦餘。歲暮寒飆及，秋水落芙蕖。子瑕矯後駕，安陵泣前魚。賤妾終已矣【賤妾恩已畢】，君子定焉如。
---
陸厥·京兆歌 (歌辭二，四十七首之五)
詩題：京兆歌
篇目：歌辭二，四十七首之五
朝代：南朝齊
作者：陸厥
卷別：卷八十四：雜歌謠辭二
詩題解：《通典》曰：「京兆、馮翊、扶風，皆古雍州之域。秦始皇以為內史。漢景帝二年，分置左右內史。武帝改左內史為左馮翊，右內史為右扶風，後與京兆號三輔。」故趙廣漢云：「亂吾治者，常二輔是也。」
詩文：兔園夾池水，修竹復檀欒。不如黃山苑，儲胥與露寒。邐迤傍無界，岑崟鬱上干。上干入翠微，下趾連長薄。芳露浸紫莖，秋風搖素萼。雁起宵未央，雲間月將落。照梁桂兮影徘徊，承露盤兮光照灼。壽陵之街走狐兔，金卮玉盌會銷鑠。願奉蒲萄花，為君實羽爵。
---
陸厥·南郡歌 (四十四首之三十五)
詩題：南郡歌
篇目：四十四首之三十五
朝代：南朝齊
作者：陸厥
卷別：卷七十二：雜曲歌辭十二
詩文：江南可採蓮，蓮生荷已大。旅雁向南飛，浮雲復如蓋。望美積風露，疏麻成襟帶。雙珠惑漢皋，蛾眉迷下蔡。玉齒徒粲然，誰與啟含貝。
---
陸厥·左馮翊歌 (歌辭二，四十七首之六)
詩題：左馮翊歌
篇目：歌辭二，四十七首之六
朝代：南朝齊
作者：陸厥
卷別：卷八十四：雜歌謠辭二
詩文：上林潏紫泉，離宮赫千戶。飛鳴亂鳧雁，參差雜蘭杜。比翼獨未群，連葉誰為伍。一物或難致，無云泣易睹。
---
陸厥·李夫人及貴人歌 (歌辭二，四十七首之二十七)
詩題：李夫人及貴人歌
篇目：歌辭二，四十七首之二十七
朝代：南朝齊
作者：陸厥
卷別：卷八十四：雜歌謠辭二
詩文：屬車桂席塵，豹尾香煙滅。彤殿向蘼蕪，青蒲復萎絕。坐萎絕，對蘼蕪。臨丹階，泣椒塗。寡鶴羈雌飛且止，雕梁翠壁網蜘蛛。洞房明月夜，對此淚如珠。
---
陸厥·臨江王節士歌 (歌辭二，四十七首之三十二)
詩題：臨江王節士歌
篇目：歌辭二，四十七首之三十二
朝代：南朝齊
作者：陸厥
卷別：卷八十四：雜歌謠辭二
詩文：木葉下，江波連，秋月照浦雲歇山。秋思不可裁，復帶秋風來。秋風來已寒，白露驚羅紈，節士慷慨髮衝冠。彎弓掛若木，長劍竦雲端。
---
陸厥·蒲坂行 (瑟調曲五，四十四首之三十六)
詩題：蒲坂行
篇目：瑟調曲五，四十四首之三十六
朝代：南朝齊
作者：陸厥
卷別：卷四十：相和歌辭十五
詩題解：《古今樂錄》曰：「王僧虔《技錄》有《蒲坂行》，今不歌。」《通典》曰：「河東，唐虞所都蒲坂也。漢為蒲坂縣。春秋時秦晉戰於河曲，即其地也。」
詩文：江南風已春，河間柳已把。雁返無南書，寸心何由寫。流泊祁連山，飄颻高闕下。
---
陸厥·行路難，三首之一 (四十二首之四)
詩題：行路難，三首之一
篇目：四十二首之四
朝代：南朝齊
作者：陸厥
卷別：卷七十六：雜曲歌辭十六
詩文：趙女擫鳴琴，邯鄲紛躧步。長袖曳三街，兼金輕一顧。有美獨臨風，佳人在遐路。相思欲褰衽，叢臺日已暮。
---
陸厥·齊歌行 (三十三首之二十九)
詩題：齊歌行
篇目：三十三首之二十九
朝代：南朝齊
作者：陸厥
卷別：卷六十四：雜曲歌辭四
詩文：黃金徒滿籝，不如守章句。雪宮紛多士，稷下岌成覆【稷下岌成露】。同載雙連珠【同載雙連璧】，合席懸河注。垂帷五行下，操筆百金賦。華屋大車方，高門駟馬驅。玄豹空不食，南山隱雲霧。
---
陸機·上留田行 (瑟調曲三，四十首之二十六)
詩題：上留田行
篇目：瑟調曲三，四十首之二十六
朝代：晉
作者：陸機
卷別：卷三十八：相和歌辭十三
詩題解：《古今樂錄》曰：「王僧虔《技錄》有《上留田行》，今不歌。」崔豹《古今注》曰：「上留田，地名也。人有父母死不字其孤弟者，鄰人為其弟作悲歌以風其兄，故曰《上留田》。」《樂府廣題》曰：「蓋漢世人也。云『里中有啼兒，似類親父子。回車問啼兒，慷慨不可止。』」
詩文：嗟行人之藹藹，駿馬陟原風馳。輕舟泛川雷邁，寒往暑來相尋。零雪霏霏集宇，悲風徘徊入襟。歲華冉冉方除，我思纏綿未紓，感時悼逝悽如。
---
陸機·前緩聲歌 (三十三首之二十八)
詩題：前緩聲歌
篇目：三十三首之二十八
朝代：晉
作者：陸機
卷別：卷六十五：雜曲歌辭五
詩題解：晉陸機《前緩聲歌》曰：「游仙聚靈族，高會曾城阿。」言將前慕仙游，冀命長緩，故流聲於歌曲也。宋謝惠連又有《後緩聲歌》，大略戒居高位而為讒諂所蔽，與前歌之意異矣。按緩聲本謂歌聲之緩，非言命也。又有《緩歌行》，亦出於此。
詩文：遊仙聚靈族，高會曾城阿。長風萬里舉，慶雲鬱嵯峨。宓妃興洛浦，王韓起太華。北徵瑤台女，南要湘川娥。肅肅霄駕動，翩翩翠蓋羅。羽旗棲瓊鸞，玉衡吐鳴和。太容揮高弦，洪崖發清歌。獻酬既已周，輕舉乘紫霞。總轡扶桑枝【總轡扶桑底】，濯足暘谷波。清輝溢天門，垂慶惠皇家。
---
陸機·君子有所思行 (三十四首之二十八)
詩題：君子有所思行
篇目：三十四首之二十八
朝代：晉
作者：陸機
卷別：卷六十一：雜曲歌辭一
詩題解：《樂府解題》曰：「《君子有所思行》，晉陸機云：『命駕登北山。』宋鮑照云：『西上登雀臺。』梁沈約云：『晨策終南首。』其旨言雕室麗色，不足為久歡，宴安酖毒，滿盈所宜敬忌，與《君子行》異也。」
詩文：命駕登北山，延佇望城郭。廛里一何盛，街巷紛漠漠。甲第崇高闥，洞房結阿閣。曲池何湛湛，清川帶華薄。邃宇列綺窗，蘭室接羅幕。淑貌色斯升，哀音承顏作。人生盛行邁【人生誠行過】，容華隨年落。善哉膏粱士，營生奧且博。宴安消靈根，酖毒不可恪。無以肉食資，取笑藜與藿【取笑葵與藿】。
---
陸機·君子行 (平調曲三，四十五首之二)
詩題：君子行
篇目：平調曲三，四十五首之二
朝代：晉
作者：陸機
卷別：卷三十二：相和歌辭七
詩題解：《樂府解題》曰：「古辭云『君子防未然』，蓋言遠嫌疑也。又有《君子有所思行》，辭旨與此不同。」
詩文：天道夷且簡，人道險而難。休咎相乘躡，翻覆若波瀾。去疾苦不遠，疑似實生患。近火固宜熱，履冰豈惡寒。掇蜂滅天道，拾塵惑孔顏。逐臣尚何有，棄友焉足嘆。福鍾恆有兆，禍集非無端。天損未易辭，人益猶可歡。朗鑒豈遠假，取之在傾冠。近情苦自信，君子防未然。
---
陸機·吳趨行 (三十三首之三十)
詩題：吳趨行
篇目：三十三首之三十
朝代：晉
作者：陸機
卷別：卷六十四：雜曲歌辭四
詩題解：崔豹《古今注》曰：「《吳趨行》，吳人以歌其地。陸機《吳趨行》曰：『聽我歌吳趨。』趨，步也。」
詩文：楚妃且勿嘆，齊娥且莫謳。四坐並清聽，聽我歌吳趨。吳趨自有始，請從閶門起。閶門何嵯峨，飛閣跨通波。重欒承遊極，迴軒啟曲阿。藹藹慶雲被，泠泠祥風過。山澤多藏育，土風清且嘉。泰伯導仁風，仲雍揚其波。穆穆延陵子，灼灼光諸華。王跡頹陽九，帝功興四遐。大皇自富春，矯手頓世羅。邦彥應運興，粲若春林葩。屬城咸有士，吳邑最為多。八族未足侈，四姓實名家。文德熙淳懿，武力侔山河。禮讓何濟濟，流化自滂沱。淑美難窮紀，商榷為此歌。
---
陸機·塘上行 (清調曲三，四十八首之四十一)
詩題：塘上行
篇目：清調曲三，四十八首之四十一
朝代：晉
作者：陸機
卷別：卷三十五：相和歌辭十
詩題解：《鄴都故事》曰：「魏文帝甄皇后，中山無極人。袁紹據鄴，與中子熙娶后為妻。後太祖破紹，文帝時為太子，遂以后為夫人。后為郭皇后所譖，文帝賜死後宮。臨終為詩曰：『蒲生我池中，綠葉何離離。豈無兼葭艾，與君生別離。莫以賢豪故，棄捐素所愛。莫以麻枲賤，棄捐菅與蒯。莫以魚肉賤，棄捐蔥與薤。』」《歌錄》曰：「《塘上行》，古辭。或云甄皇后造。」《樂府解題》曰：「前志云：晉樂奏魏武帝《蒲生篇》，而諸集錄皆言其詞文帝甄后所作，嘆以讒訴見棄，猶幸得新好，不遺故惡焉。若晉陸機『江蘺生幽渚』，言婦人衰老失寵，行於塘上而為此歌，與古辭同意。」
詩文：江蘺生幽渚，微芳不足宣。被蒙風雨會，移居華池邊。發藻玉臺下，垂影滄浪泉【垂影滄浪淵】。霑潤既已渥，結根奧且堅。四節逝不處，繁華難久鮮。淑氣與時殞，餘芳隨風捐。天道有遷易，人理無常全。男歡智傾愚，女愛衰避妍。不惜微軀退，恆懼蒼蠅前。願君廣末光，照妾薄暮年。
---
陸機·從軍行 (平調曲三，四十五首之二十六)
詩題：從軍行
篇目：平調曲三，四十五首之二十六
朝代：晉
作者：陸機
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：苦哉遠征人，飄飄窮四遐【飄飄窮西河】。南陟五嶺巔，北戍長城阿。溪谷深無底【深谷邈無底】，崇山鬱嵯峨。奮臂攀喬木，振跡涉流沙。隆暑固已慘，涼風嚴且苛。夏條焦鮮藻【夏條集鮮藻】，寒冰結衝波。胡馬如雲屯，越旗亦星羅。飛鋒無絕影，鳴鏑自相和。朝餐不免胄，夕息常負戈。苦哉遠征人，拊心悲如何！
---
陸機·悲哉行 (三十三首之七)
詩題：悲哉行
篇目：三十三首之七
朝代：晉
作者：陸機
卷別：卷六十二：雜曲歌辭二
詩題解：《歌錄》曰：「《悲哉行》，魏明帝造。」《樂府解題》曰：「陸機云：『遊客芳春林。』謝惠連云：『羈人感淑節。』皆言客遊感物憂思而作也。」
詩文：遊客芳春林，春芳傷客心。和風飛清響，鮮雲垂薄陰。蕙草饒淑氣，時鳥多好音。翩翩鳴鳩羽，喈喈倉庚音【喈喈倉庚吟】。幽蘭盈通谷，長莠被高岑。女蘿亦有託，蔓葛亦有尋。傷哉客遊士，憂思一何深。目感隨氣草，耳悲詠時禽。寤寐多遠念，緬然若飛沈。願託歸風響，寄言遺所欽。
---
陸機·惟漢行，三首之一 (相和曲中，四十六首之二十五)
詩題：惟漢行，三首之一
篇目：相和曲中，四十六首之二十五
朝代：晉
作者：陸機
卷別：卷二十七：相和歌辭二
詩文：卜擇考休貞，嘉命咸在茲。夙駕警徒御，結轡頓重基。龍㡛被廣柳，前驅矯輕旗。殯宮何嘈嘈，哀響沸中闈。闈中且勿喧，聽我《薤露》詩。死生各異倫，祖載當有時。舍爵兩楹位。啟殯進靈轜。飲餞觴莫舉，出宿歸無期。帷袵曠遺影，棟宇與子辭。周親咸奔湊，友朋自遠來。翼翼飛輕軒，駸駸策素騏。按轡遵長薄，送子長夜臺。呼子子不聞，泣子子不知。嘆息重櫬側，念我疇昔時。三秋猶足收，萬世安可思。殉歿身易亡，救子非所能。含言言哽咽，揮涕涕流離【揮涕淚流離】。
---
陸機·惟漢行，三首之三 (相和曲中，四十六首之二十七)
詩題：惟漢行，三首之三
篇目：相和曲中，四十六首之二十七
朝代：晉
作者：陸機
卷別：卷二十七：相和歌辭二
詩文：流離親友思，惆悵神不泰。素驂佇轜軒，玄駟騖飛蓋。哀鳴興殯宮，迴遲悲野外。魂輿寂無響，但見冠與帶。備物象平生，長旌誰為旆。悲風鼓行軌，傾雲結流藹，振策指靈丘，駕言從此逝。
---
陸機·惟漢行，三首之二 (相和曲中，四十六首之二十六)
詩題：惟漢行，三首之二
篇目：相和曲中，四十六首之二十六
朝代：晉
作者：陸機
卷別：卷二十七：相和歌辭二
詩文：重阜何崔嵬，玄廬竄其間。磅礴立四極，穹崇效蒼天【穹崇放蒼天】。測聽陰溝涌【側聽陰溝涌】，臥觀天井懸。廣霄何寥廓，大暮安可晨。人往有返歲，我行無歸年。昔居四民宅，今託萬鬼鄰。昔為七尺軀，今成灰與塵。金玉昔所佩【金玉素所佩】，鴻毛今不振。豐肌饗螻蟻，妍骸永夷泯。壽堂延魑魅，虛無自相賓。螻蟻爾何怨？魑魅我何親？拊心痛荼毒，永嘆莫為陳。
---
陸機·折楊柳行 (瑟調曲二，三十六首之十九)
詩題：折楊柳行
篇目：瑟調曲二，三十六首之十九
朝代：晉
作者：陸機
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《折楊柳行》歌，文帝『西山』、古『默默』二篇，今不歌。」
詩文：邈矣垂天景，壯哉奮地雷。隆隆豈久響，華光恆西隤。日落似有竟，時逝恆若催。仰悲朗月運，坐觀璇蓋回。盛門無再入，衰房莫苦闓。人生固已短，出處鮮為諧。慷慨惟昔人，興此千載懷。升龍悲絕處，葛虆變條枚。寤寐豈虛嘆，曾是感與摧。弭意無足歡，願言有餘哀。
---
陸機·日出東南隅行 (相和曲下，五十三首之四十一)
詩題：日出東南隅行
篇目：相和曲下，五十三首之四十一
朝代：晉
作者：陸機
卷別：卷二十八：相和歌辭三
詩文：扶桑升朝暉，照此高臺端。高臺多妖麗，濬房出清顏。淑貌耀皎白，惠心清且閒。美目揚玉澤，峨眉象翠翰。鮮膚一何潤，秀色若可餐。窈窕多容儀，婉媚巧笑言。暮春春服成，粲粲綺與紈。金雀垂藻翹，瓊佩結瑤璠。方駕揚清塵，濯足洛水瀾。藹藹風雲會，佳人一何繁。南崖充羅幕，北渚盈軿軒。清川含藻景，高岸被華丹【高崖被華丹】。馥馥芳袖揮，泠泠纖指彈。悲歌吐清響；雅韻播幽蘭。丹唇含九秋，妍跡凌七盤。赴曲迅驚鴻，蹈節如集鸞。綺態隨顏變，沈姿無定源。俯仰紛阿那，顧步咸可歡。遺芳結飛飆，浮景映清湍。冶容不足詠，春遊良可嘆。
---
陸機·日重光行 (瑟調曲五，四十四首之十)
詩題：日重光行
篇目：瑟調曲五，四十四首之十
朝代：晉
作者：陸機
卷別：卷四十：相和歌辭十五
詩題解：《古今樂錄》曰：「王僧虔《技錄》有《日重光行》，今不傳。」崔豹《古今注》曰：「《日重光》，《月重輪》，群臣為漢明帝作也。明帝為太子，樂人作歌詩四章，以贊太子之德。一曰《日重光》，二曰《月重輪》，三曰《星重輝》，四曰《海重潤》。漢末喪亂，後二章亡。舊說云，天子之德，光明如日，規輪如月，眾輝如星，霑潤如海。太子比德，故云重也。」
詩文：日重光，奈何天回薄。日重光，冉冉其遊如飛征。日重光，今我日華華之盛。日重光，倏忽過，亦安停。日重光，盛往衰，亦必來。日重光，譬如四時，固恆相催。日重光，惟命有分可營。日重光，但惆悵才志【常惆悵才志】。日重光，身沒之後無遺名。
---
陸機·月重輪行 (瑟調曲五，四十四首之十三)
詩題：月重輪行
篇目：瑟調曲五，四十四首之十三
朝代：晉
作者：陸機
卷別：卷四十：相和歌辭十五
詩文：人生一時，月重輪。盛年焉可恃【盛年焉可持】，月重輪。吉凶倚伏，百年莫我與期。臨川曷悲悼，茲去不從肩，月重輪。功名不勖之，善哉古人，揚聲敷聞九服，身名流何穆。既自才難，既嘉運，亦易愆。俛仰行老，存沒將何觀？志士慷慨獨長嘆，獨長嘆。
---
陸機·東武吟行 (楚調曲上，三十六首之二十一)
詩題：東武吟行
篇目：楚調曲上，三十六首之二十一
朝代：晉
作者：陸機
卷別：卷四十一：相和歌辭十六
詩題解：《古今樂錄》曰：「王僧虔《技錄》有《東武吟行》，今不歌。」《樂府解題》曰：「鮑照云『主人且勿喧』，沈約云『天德深且曠』，傷時移事異，榮華徂謝也。」左思《齊都賦》注云：「《東武》《泰山》，皆齊之土風，弦歌謳吟之曲名也。」《通典》曰：「漢有東武郡，今高密、諸城縣是也。」
詩文：投跡短世間，高步長生闈。濯髮冒雲冠，洗身被羽衣。飢從韓眾餐，寒就佚女棲。
---
陸機·梁甫吟 (楚調曲上，三十六首之十六)
詩題：梁甫吟
篇目：楚調曲上，三十六首之十六
朝代：晉
作者：陸機
卷別：卷四十一：相和歌辭十六
詩題解：《古今樂錄》曰：「王僧虔《技錄》有《梁甫吟行》，今不歌。謝希逸《琴論》曰：諸葛亮作《梁甫吟》。《陳武別傳》曰：武常騎驢牧羊，諸家牧豎十數人，或有知歌謠者，武遂學《泰山梁甫吟》《幽州馬客吟》及《行路難》之屬。《蜀志》曰：諸葛亮好為《梁甫吟》。然則不起於亮矣。李勉《琴說》曰：《梁甫吟》，曾子撰。《琴操》曰：曾子耕泰山之下，天雨雪凍，旬月不得歸，思其父母，作《梁山歌》。蔡邕《琴頌》曰：梁甫悲吟，周公越裳。」按梁甫，山名，在泰山下。《梁甫吟》，蓋言人死葬此山，亦葬歌也。又有《泰山梁甫吟》，與此頗同。
詩文：玉衡既已驂【玉衡固已驂】，羲和若飛凌。四運尋環轉，寒暑自相懲。冉冉年時暮，迢迢天路徵。招搖東北指，大火西南升。悲風無絕響，玄雲互相仍。豐水憑川結，霜露彌天凝。年命時相逝，慶雲鮮克乘。履信多愆期，思順焉足憑。愾愾臨川響【慷愾臨川響】，非此孰為興。哀吟梁甫巔，慷慨獨撫膺。
---
陸機·櫂歌行 (瑟調曲五，四十四首之二十三)
詩題：櫂歌行
篇目：瑟調曲五，四十四首之二十三
朝代：晉
作者：陸機
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：遲遲暮春日，天氣柔且嘉。元吉隆初已，濯穢遊黃河。龍舟浮鷁首，羽旗垂藻葩。乘風宣飛景，逍遙戲中波。名謳激清唱，榜人縱櫂歌。投綸沉洪川，飛繳入紫霞。
---
陸機·泰山吟 (楚調曲上，三十六首之十三)
詩題：泰山吟
篇目：楚調曲上，三十六首之十三
朝代：晉
作者：陸機
卷別：卷四十一：相和歌辭十六
詩題解：《古今樂錄》曰：「王僧虔《技錄》有《泰山吟行》，今不歌。」《樂府解題》曰：「《泰山吟》，言人死精魄歸於泰山，亦《薤露》《蒿里》之類也。」
詩文：泰山一何高，迢迢造天庭。峻極周已遠，層雲鬱冥冥。梁甫亦有館，蒿里亦有亭。幽塗延萬鬼，神房集百靈。長吟泰山側，慷慨激楚聲。
---
陸機·猛虎行 (平調曲二，四十五首之三十六)
詩題：猛虎行
篇目：平調曲二，四十五首之三十六
朝代：晉
作者：陸機
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：渴不飲盜泉水，熱不息惡木陰。惡木豈無枝，志士多苦心。整駕肅時命，杖策將遠尋。飢食猛虎窟，寒棲野雀林。日歸功未建，時往歲載陰。崇雲臨岸駭，鳴條隨風吟。靜言幽谷底，長嘯高山岑。急絃無懦響，亮節難為音。人生誠未易，曷云開此襟。眷我耿介懷，俯仰愧古今。
---
陸機·班婕妤 (楚調曲下，四十一首之一)
詩題：班婕妤
篇目：楚調曲下，四十一首之一
朝代：晉
作者：陸機
卷別：卷四十三：相和歌辭十八
詩題解：一曰《婕妤怨》。《漢書》曰：「孝成班婕妤，初入宮為少使，俄而大幸，為婕妤，居增成舍。自鴻嘉後，帝稍隆內寵，婕妤進侍者李平，平得幸，立為婕妤，賜姓衛，所謂衛婕妤也。其後趙飛燕姊弟亦從微賤興，班婕妤失寵，稀復進見。趙氏姊弟驕妒，婕妤恐久見危，求供養太后長信宮，帝許焉。」《樂府解題》曰：「《婕妤怨》者，為漢成帝班婕妤作也。婕妤，徐令彪之姑，況之女。美而能文，初為帝所寵愛。後幸趙飛燕姊弟，冠於後宮。婕妤自知見薄，乃退居東宮，作賦及紈扇詩以自傷悼。後人傷之而為《婕妤怨》也。」
詩文：婕妤去辭寵，淹留終不見。寄情在玉階，托意唯團扇。春苔暗階除，秋草蕪高殿。黃昏履綦絕，愁來空雨面。
---
陸機·短歌行 (平調曲一，三十七首之十九)
詩題：短歌行
篇目：平調曲一，三十七首之十九
朝代：晉
作者：陸機
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：置酒高堂，悲歌臨觴。人生幾何，逝如朝霜。時無重至，華不再揚。蘋以春暉，蘭以秋芳。來日苦短，去日苦長。今我不樂，蟋蟀在房。樂以會興，悲以別章。豈曰無感，憂為子忘。我酒既旨，我肴既臧。短歌可詠，長夜無荒。
---
陸機·秋胡行 (清調曲四，三十四首之十五)
詩題：秋胡行
篇目：清調曲四，三十四首之十五
朝代：晉
作者：陸機
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：道雖一致，塗有萬端。吉凶紛藹，休咎之源。人鮮知命，命未易觀。生亦何惜，功名所勤。
---
陸機·苦寒行 (清調曲一，十四首之四)
詩題：苦寒行
篇目：清調曲一，十四首之四
朝代：晉
作者：陸機
卷別：卷三十三：相和歌辭八
詩文：北遊幽朔城，涼野多險艱。俯入穹谷底，仰陟高山盤。凝冰結重澗，積雪被長巒。陰雲興巖側，悲風鳴樹端。不睹白日景，但聞寒鳥喧。猛虎憑林嘯，玄猿臨岸嘆。夕宿喬木下，慘慘恆鮮歡【愴慘恆鮮歡】。渴飲堅冰漿，饑待零露餐【飢食零露餐】。離思固已久，寤寐莫與言。劇哉行役人，慊慊恆苦寒。
---
陸機·董逃行 (清調曲二，二十八首之十三)
詩題：董逃行
篇目：清調曲二，二十八首之十三
朝代：晉
作者：陸機
卷別：卷三十四：相和歌辭九
詩文：和風習習薄林，柔條布葉垂陰。鳴鳩拂羽相尋，倉鶊喈喈弄音，感時悼逝傷心。日月相追周旋，萬里倏忽幾年，人皆冉冉西遷。盛時一往不還，慷慨乖念悽然。昔為少年無憂，常怪秉燭夜遊，翩翩宵征何求，於今知此有由。但為老去年遒，盛固有衰不疑。長夜冥冥無期，何不驅馳及時。聊樂永日自怡，齎此遺情何之。人生居世為安，豈若及時為歡。世道多故萬端，憂慮紛錯交顏，老行及之長嘆。
---
陸機·豫章行 (清調曲二，二十八首之五)
詩題：豫章行
篇目：清調曲二，二十八首之五
朝代：晉
作者：陸機
卷別：卷三十四：相和歌辭九
詩文：泛舟清川渚，遙望高山陰。川陸殊途軌【川陸殊塗軌】，懿親將遠尋。三荊歡同株，四鳥悲異林。樂會良自古，悼別豈獨今。寄世將幾何，日昃無停陰。前路既已多，後途隨年侵。促促薄暮景，亹亹鮮克禁。曷為復以茲，曾是懷苦心。遠節嬰物淺，近情能不深。行矣保嘉福，景絕繼以音。
---
陸機·長安有狹斜行 (清調曲三，四十八首之二)
詩題：長安有狹斜行
篇目：清調曲三，四十八首之二
朝代：晉
作者：陸機
卷別：卷三十五：相和歌辭十
詩文：伊洛有歧路，歧路交朱輪。輕蓋承華景，騰步躡飛塵。鳴玉豈樸儒，憑軾皆俊民。烈心厲勁秋，麗服鮮芳春。余本倦游客，豪彥多舊親。傾蓋承芳訊，欲鳴當及晨。守一不足矜，歧路良可遵。規行無曠跡，矩步豈逮人。投足緒已爾，四時不必循。將遂殊塗軌，要子同歸津。
---
陸機·長歌行 (平調曲一，三十七首之六)
詩題：長歌行
篇目：平調曲一，三十七首之六
朝代：晉
作者：陸機
卷別：卷三十：相和歌辭五
詩題解：《樂府解題》曰：「古辭云『青青園中葵，朝露待日晞』，言芳華不久，當努力為樂，無至老大乃傷悲也。」魏改奏文帝所賦曲「西山一何高」，言仙道茫茫不可識，如王喬、赤松，皆空言虛詞，迂怪難言，當觀聖道而已。若陸機「逝矣經天日，悲哉帶地川」，則復言人運短促，當乘間長歌，與古文合也。崔豹《古今注》曰：「長歌、短歌，言人壽命長短，各有定分，不可妄求。按古詩云「長歌正激烈」，魏文帝《燕歌行》云「短歌微吟不能長」，晉傅玄《豔歌行》云「咄來長歌續短歌」，然則歌聲有長短，非言壽命也。唐李賀有《長歌續短歌》，蓋出於此。
詩文：逝矣經天日，悲哉帶地川。寸陰無停晷，尺波徒自旋【尺波豈徒旋】。年往迅勁矢，時來亮急弦。遠期鮮克及，盈數固希全。容華夙夜零，體澤坐自捐。茲物苟難停，吾壽安得延。俛仰逝將過，倏忽幾何間。慷慨亦焉訴，天道良自然。但恨功名薄，竹帛無所宣。迨及歲未暮，長歌乘我閒。
---
陸機·門有車馬客行 (瑟調曲五，四十四首之一)
詩題：門有車馬客行
篇目：瑟調曲五，四十四首之一
朝代：晉
作者：陸機
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《門有車馬客行》歌東阿王置酒一篇。』」《樂府解題》曰：「曹植等《門有車馬客行》皆言問訊其客，或得故舊鄉里，或駕自京師，備敘市朝遷謝，親友凋喪之意也。」按曹植又有《門有萬里客》，亦與此同。
詩文：門有車馬客，駕言發故鄉。念君久不歸，濡跡涉江湘。投袂赴門塗，攬衣不及裳。拊膺攜客泣，掩淚敘溫涼。借問邦族間，惻愴論存亡。親友多零落，舊齒皆凋喪。市朝互遷易，城闕或丘荒。墳壟日月多，松柏鬱茫茫。天道信崇替，人生安得長。慷慨惟平生，俛仰獨悲傷。
---
陸機·隴西行 (瑟調曲二，三十六首之二)
詩題：隴西行
篇目：瑟調曲二，三十六首之二
朝代：晉
作者：陸機
卷別：卷三十七：相和歌辭十二
詩題解：一曰《步出夏門行》。《樂府解題》曰：「古辭云『天上何所有，歷歷種白榆』。始言婦有容色，能應門承賓。次言善於主饋，終言送迎有禮。此篇出諸集，不入《樂志》。若梁簡文『隴西四戰地』，但言辛苦征戰，佳人怨思而已。」王僧虔《技錄》云：「《隴西行》歌武帝『碣石』、文帝『夏門』二篇。」《通典》曰：「秦置隴西郡，以居隴坻之西為名。後魏兼置渭州。《禹貢》曰：『導渭自鳥鼠同穴，』即其地也。」今首陽山亦在焉。
詩文：我靜如鏡，民動如煙。事以形兆，應以象懸。豈曰無才，世鮮興賢。
---
陸機·鞠歌行 (平調曲四，五十八首之五十五)
詩題：鞠歌行
篇目：平調曲四，五十八首之五十五
朝代：晉
作者：陸機
卷別：卷三十三：相和歌辭八
詩題解：《古今樂錄》曰：「王僧虔《技錄》，平調又有《鞠歌行》，今無歌者。」陸機序曰：「按漢宮閣有含章鞠室，靈芝鞠室，後漢馬防第宅卜臨道，連閣通池，鞠城彌於街路。鞠歌將謂此也。又東阿王詩『連騎擊壤』，或謂蹙鞠乎？三言七言，雖奇寶名器，不遇知己，終不見重。願逢知己，以託意焉。」
詩文：朝雲升，應龍攀，乘風遠遊騰雲端。鼓鐘歇，豈自歡，急弦高張思和彈。時希值，年夙愆，循己雖易人知難。王陽登，貢公歡，罕生既沒國子嘆。嗟千載，豈虛言，邈矣遠念情愾然。
---
陸機·順東西門行 (瑟調曲二，三十六首之三十四)
詩題：順東西門行
篇目：瑟調曲二，三十六首之三十四
朝代：晉
作者：陸機
卷別：卷三十七：相和歌辭十二
詩題解：《古今樂錄》曰：「王僧虔《技錄》云：《順東西門行》，今不歌。」
詩文：出西門，望天庭，陽谷既虛崦嵫盈。感朝露，悲人生，逝者若斯安得停。桑樞戒，蟋蟀鳴，我今不樂歲聿征。迨未暮，及時平，置酒高堂宴友生。激朗笛，彈哀箏，取樂今日盡歡情。
---
陸機·飲酒樂 (四十八首之十九)
詩題：飲酒樂
篇目：四十八首之十九
朝代：晉
作者：陸機
卷別：卷七十四：雜曲歌辭十四
詩題解：《樂苑》曰：「《飲酒樂》，商調曲也。」
詩文：蒲萄四時芳醇，瑠璃千鍾舊賓。夜飲舞遲銷燭，朝醒弦促催人。
---
陸機·飲馬長城窟行 (瑟調曲三，四十首之五)
詩題：飲馬長城窟行
篇目：瑟調曲三，四十首之五
朝代：晉
作者：陸機
卷別：卷三十八：相和歌辭十三
詩題解：一曰《飲馬行》。長城，秦所築以備胡者。其下有泉窟，可以飲馬。古辭云：「青青河畔草，綿綿思遠道。」言征戍之客，至於長城而飲其馬，婦人思念其勤勞，故作是曲也。酈道元《水經注》曰：「始皇二十四年，使太子扶蘇與蒙恬築長城，起自臨洮，至于碣石。東暨遼海，西並陰山，凡萬餘里。民怨勞苦，故楊泉《物理論》曰：『秦築長城，死者相屬。』民歌曰：『生男慎勿舉，生女哺用脯。不見長城下，屍骸相支拄。』其冤痛如此。今白道南谷口有長城，自城北出有高坂，傍有土穴出泉，挹之不窮。歌錄云：『飲馬長城窟，』信非虛言也。」《樂府解題》曰：「古詞，傷良人遊蕩不歸，或云蔡邕之辭。若魏陳琳辭云：『飲馬長城窟，水寒傷馬骨。』則言秦人苦長城之役也。」《廣題》曰：「長城南有溪坂，上有土窟，窟中泉流。漢時將士征塞北，皆飲馬此水也。按趙武靈王既襲胡服，自代並陰山下至高闕為塞，山下有長城，武靈王之所築也。其山中斷，望之若雙闕，所謂高闕者焉。」《古今樂錄》曰：「王僧虔《技錄》云『《飲馬行》，今不歌。』」
詩文：驅馬陟陰山，山高馬不前【山陰馬不前】。往問陰山候，勁虜在燕然。戎車無停軌，旌旆屢徂遷。仰憑積雪巖，俯涉堅冰川。冬來秋未反，去家邈以綿。獫狁亮未夷，征人豈徒旋。末德爭先鳴，兇器無兩全。師克薄賞行，軍沒微軀捐。將遵甘、陳跡，收功單于旃。振旅勞歸士，受爵槁街傳。
---
陸機·駕言出北闕行 (三十四首之十二)
詩題：駕言出北闕行
篇目：三十四首之十二
朝代：晉
作者：陸機
卷別：卷六十一：雜曲歌辭一
詩文：駕言出北闕，躑躅遵山陵。長松何鬱鬱，丘墓互相承。念昔殂沒子，悠悠不可勝。安寢重冥廬，天壤莫能興。人生何期促，忽如朝露凝。辛苦百年間，戚戚如履冰。仁智亦何補，遷化有明徵。求仙鮮克仙，太虛安可凌。良會罄美服，對酒宴同聲。
---
陸機·齊謳行 (三十三首之二十七)
詩題：齊謳行
篇目：三十三首之二十七
朝代：晉
作者：陸機
卷別：卷六十四：雜曲歌辭四
詩題解：《漢書》曰：「漢王至南鄭，諸將及士卒皆歌謳思東歸。」顏師古曰：「謳，齊歌也。謂齊聲而歌。或曰齊地之歌。」《禮樂志》曰：「齊古謳員六人。」梁元帝《纂要》曰，「齊歌曰謳」是也。陸機《齊謳行》，備言齊地之美，亦欲使人推分直進，不可妄有所營也。
詩文：營丘負海曲，沃野爽且平。洪川控河濟，崇山入高冥。東被姑尤側，南界聊攝城。海物錯萬類，陸產尚千名。孟諸吞楚夢，百二侔秦京。惟師恢東表，桓后定周傾。天道有迭代，人道無久盈。鄙哉牛山嘆，未及至人情。爽鳩苟已徂，吾子安得停。行行將復去，長存非所營。
---
陸瑜　·仙人覽六著篇 (三十三首之五)
詩題：仙人覽六著篇
篇目：三十三首之五
朝代：南朝齊
作者：陸瑜　
卷別：卷六十四：雜曲歌辭四
詩文：九仙會歡賞，六著且娛神。戲谷聞餘地，銘山憶舊秦。避敵情思巧，論兵勢重新。問取南皮夕，還笑拂棋人。
---
陸瑜·東飛伯勞歌 (三十三首之十二)
詩題：東飛伯勞歌
篇目：三十三首之十二
朝代：南朝陳
作者：陸瑜
卷別：卷六十八：雜曲歌辭八
詩文：西王青鳥秦女鸞，姮娥婺女慣相看。誰家玉顏窺上路，粉色衣香雜風度。九重樓檻芙蓉華，四鄰照鏡菱茭花。新妝年幾纔三五，隱幔藏羞臨網戶。然香氣歇不飛煙，空留可憐年一年。
---
陸瑜·獨酌謠 (謠辭一，三十三首之二十六)
詩題：獨酌謠
篇目：謠辭一，三十三首之二十六
朝代：南朝陳
作者：陸瑜
卷別：卷八十七：雜歌謠辭五
詩題解：陳後主序曰：「齊人淳于善為十酒，偶效之作《獨酌謠》。」
詩文：獨酌謠，芳氣饒。一傾蕩神慮，再酌動神飆。忽逢鳳樓下，非待鸞弦招。窗明影乘入，人來香逆飄。杯隨轉態盡，釧逐畫杯搖。桂宮非蜀郡，當壚也至宵。
---
陸瓊·梁甫吟 (楚調曲上，三十六首之十八)
詩題：梁甫吟
篇目：楚調曲上，三十六首之十八
朝代：南朝陳
作者：陸瓊
卷別：卷四十一：相和歌辭十六
詩題解：《古今樂錄》曰：「王僧虔《技錄》有《梁甫吟行》，今不歌。謝希逸《琴論》曰：諸葛亮作《梁甫吟》。《陳武別傳》曰：武常騎驢牧羊，諸家牧豎十數人，或有知歌謠者，武遂學《泰山梁甫吟》《幽州馬客吟》及《行路難》之屬。《蜀志》曰：諸葛亮好為《梁甫吟》。然則不起於亮矣。李勉《琴說》曰：《梁甫吟》，曾子撰。《琴操》曰：曾子耕泰山之下，天雨雪凍，旬月不得歸，思其父母，作《梁山歌》。蔡邕《琴頌》曰：梁甫悲吟，周公越裳。」按梁甫，山名，在泰山下。《梁甫吟》，蓋言人死葬此山，亦葬歌也。又有《泰山梁甫吟》，與此頗同。
詩文：臨淄佳麗地，年少習名倡。似笑唇朱動，非愁眉翠揚。掩抑隨竿轉，和柔會瑟張。輕扇屢迴指，飛塵亟繞梁。寄言諸葛相，此曲作難忘。
---
陸瓊·還臺樂 (六十六首之十九)
詩題：還臺樂
篇目：六十六首之十九
朝代：南朝陳
作者：陸瓊
卷別：卷七十七：雜曲歌辭十七
詩文：蒲萄四時芳醇，瑠璃千鍾舊賓。夜飲舞遲銷燭，朝醒絃促催人。春風秋月恆好，歡醉日月言新。
---
陸瓊·長相思 (五十二首之三十六)
詩題：長相思
篇目：五十二首之三十六
朝代：南朝陳
作者：陸瓊
卷別：卷六十九：雜曲歌辭九
詩文：長相思，久離別，一罷鴛文綺薦絕。鴻已去，柳堪結，室冷鏡疑冰，庭幽花似雪。容貌朝朝改，書字看看滅。
---
陸瓊·關山月 (漢橫吹曲三，六十八首之六)
詩題：關山月
篇目：漢橫吹曲三，六十八首之六
朝代：南朝陳
作者：陸瓊
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：邊城與明月，俱在關山頭。焚烽望別壘，擊斗宿危樓。團團婕妤扇，纖纖秦女鉤。鄉園誰共此，愁人屢益愁。
---
陸系·有所思 (漢鐃歌中，七十一首之六十三)
詩題：有所思
篇目：漢鐃歌中，七十一首之六十三
朝代：南朝陳
作者：陸系
卷別：卷十七：鼓吹曲辭二
詩文：別念限城闉，還思樓上人。淚想離前落，愁聞別後新。月來疑舞扇，花度憶歌塵。只看今夜裏，那似隔河津。
---
陸罩·採菱曲 (江南弄下，五十首之九)
詩題：採菱曲
篇目：江南弄下，五十首之九
朝代：南朝梁
作者：陸罩
卷別：卷五十一：清商曲辭八
詩文：參差雜荇枝，田田競荷密。轉葉任香風，舒花影流日。戲鳥波中蕩，游魚菱下出。不與文王嗜，羞時比萍實。
---
陸長源·樂府 (六十六首之五十一)
詩題：樂府
篇目：六十六首之五十一
朝代：唐
作者：陸長源
卷別：卷七十七：雜曲歌辭十七
詩文：芙蓉初出水，菡萏露中花。風吹著枯木，無奈值空槎。
---
陸龜蒙·別離曲 (四十四首之二十五)
詩題：別離曲
篇目：四十四首之二十五
朝代：唐
作者：陸龜蒙
卷別：卷七十二：雜曲歌辭十二
詩文：丈夫非無淚，不洒離別間。仗劍對樽酒，恥為遊子顏。蝮蛇一螫手，壯士疾解腕。所思在功名，離別何足嘆。
---
陸龜蒙·吳俞兒舞歌，三首之一：劍俞 (雜舞一，二十五首之五)
詩題：吳俞兒舞歌，三首之一：劍俞
篇目：雜舞一，二十五首之五
朝代：唐
作者：陸龜蒙
卷別：卷五十三：舞曲歌辭二
詩文：枝月喉，棹霜脊，北斗離離在寒碧。龍魂清，虎尾白，秋照海心同一色。纛影吒沙干影側，神豪髮直。四睨之人股佶栗，欲定不定定不得。舂牘殘，兒且止，狄胡有膽大如山，怖亦死。
---
陸龜蒙·吳俞兒舞歌，三首之三：弩俞 (雜舞一，二十五首之七)
詩題：吳俞兒舞歌，三首之三：弩俞
篇目：雜舞一，二十五首之七
朝代：唐
作者：陸龜蒙
卷別：卷五十三：舞曲歌辭二
詩文：牛來開弦，人為置鏃。捩機關，迸山谷，鹿駭澀，隼擊遲。析毫中睫，洞腋分龜。達堅壘，殘雄師，可以冠猛樂壯曲。抑揚蹈厲，有裂犀兕之氣者，非公與？
---
陸龜蒙·吳俞兒舞歌，三首之二：矛俞 (雜舞一，二十五首之六)
詩題：吳俞兒舞歌，三首之二：矛俞
篇目：雜舞一，二十五首之六
朝代：唐
作者：陸龜蒙
卷別：卷五十三：舞曲歌辭二
詩文：手盤風，頭背分。電光戰扇，欲刺敲心留半線。纏肩繞脰，𧞔合眩旋。卓植赴列，奪避中節。前衝函禮穴，上指孛彗滅，與君一用來有截。
---
陸龜蒙·婕妤怨 (楚調曲下，四十一首之二十)
詩題：婕妤怨
篇目：楚調曲下，四十一首之二十
朝代：唐
作者：陸龜蒙
卷別：卷四十三：相和歌辭十八
詩文：妾貌非傾國，君王忽然寵。南山掌上來，不敵新恩重。後宮多窈窕，日日學新聲。一落君王耳，南山又須輕。
---
陸龜蒙·子夜四時歌，四首之一：春歌 (吳聲歌曲二，一百一十二首之十四)
詩題：子夜四時歌，四首之一：春歌
篇目：吳聲歌曲二，一百一十二首之十四
朝代：唐
作者：陸龜蒙
卷別：卷四十五：清商曲辭二
詩文：山連翠羽屏，草接煙華席。望盡南飛燕，佳人斷信息【佳人斷消息】。
---
陸龜蒙·子夜四時歌，四首之三：秋歌 (吳聲歌曲二，一百一十二首之十六)
詩題：子夜四時歌，四首之三：秋歌
篇目：吳聲歌曲二，一百一十二首之十六
朝代：唐
作者：陸龜蒙
卷別：卷四十五：清商曲辭二
詩文：涼漢清泬寥，衰林怨風雨。愁聽絡緯唱，似與羈魂語。
---
陸龜蒙·子夜四時歌，四首之二：夏歌 (吳聲歌曲二，一百一十二首之十五)
詩題：子夜四時歌，四首之二：夏歌
篇目：吳聲歌曲二，一百一十二首之十五
朝代：唐
作者：陸龜蒙
卷別：卷四十五：清商曲辭二
詩文：蘭眼擡露斜，鶯唇映花老。金龍傾漏盡，玉井敲冰早。
---
陸龜蒙·子夜四時歌，四首之四：冬歌 (吳聲歌曲二，一百一十二首之十七)
詩題：子夜四時歌，四首之四：冬歌
篇目：吳聲歌曲二，一百一十二首之十七
朝代：唐
作者：陸龜蒙
卷別：卷四十五：清商曲辭二
詩文：南光走冷圭，北籟號空木。年年任霜霰，不減篔簹綠。
---
陸龜蒙·孤獨怨 (樂府雜詠，六首之五)
詩題：孤獨怨
篇目：樂府雜詠，六首之五
朝代：唐
作者：陸龜蒙
卷別：卷一百：新樂府辭十一
詩文：前回邊使至，聞道交河戰。坐想鼓鞞聲，寸心攢百箭。
---
陸龜蒙·挾瑟歌 (歌辭四，四十八首之二十四)
詩題：挾瑟歌
篇目：歌辭四，四十八首之二十四
朝代：唐
作者：陸龜蒙
卷別：卷八十六：雜歌謠辭四
詩文：挾瑟為君撫，君嫌聲太古。寥寥倚浪絲，㗫㗫沈湘語。賴有秋風知，清泠吹玉柱。
---
陸龜蒙·月成弦 (樂府雜詠，六首之四)
詩題：月成弦
篇目：樂府雜詠，六首之四
朝代：唐
作者：陸龜蒙
卷別：卷一百：新樂府辭十一
詩文：孤光照還沒，轉益傷離別。妾若是姮娥，長圓不教缺。
---
陸龜蒙·東飛鳧 (樂府雜詠，六首之二)
詩題：東飛鳧
篇目：樂府雜詠，六首之二
朝代：唐
作者：陸龜蒙
卷別：卷一百：新樂府辭十一
詩文：裁得尺錦書，欲寄東飛鳧。脛短翅亦短，雌雄戀菰蒲。
---
陸龜蒙·江南曲，六首之一 (相和曲上，三十六首之三十)
詩題：江南曲，六首之一
篇目：相和曲上，三十六首之三十
朝代：唐
作者：陸龜蒙
卷別：卷二十六：相和歌辭一
詩文：為愛江南春，涉江聊採蘋。水深煙浩浩，空對雙車輪。車輪明月團，車蓋浮雲盤。雲月徒自好，水中行路難。遙遙洛陽道，夾道生春草，寄語棹船郎，莫誇風浪好。
---
陸龜蒙·江南曲，六首之三 (相和曲上，三十六首之三十二)
詩題：江南曲，六首之三
篇目：相和曲上，三十六首之三十二
朝代：唐
作者：陸龜蒙
卷別：卷二十六：相和歌辭一
詩文：魚戲蓮葉東，初霞射紅尾。傍臨謝山側，恰值清風起。
---
陸龜蒙·江南曲，六首之二 (相和曲上，三十六首之三十一)
詩題：江南曲，六首之二
篇目：相和曲上，三十六首之三十一
朝代：唐
作者：陸龜蒙
卷別：卷二十六：相和歌辭一
詩文：魚戲蓮葉間，參差隱葉扇。鵁鶄𪈺鳿窺，瀲灩無因見。
---
陸龜蒙·江南曲，六首之五 (相和曲上，三十六首之三十四)
詩題：江南曲，六首之五
篇目：相和曲上，三十六首之三十四
朝代：唐
作者：陸龜蒙
卷別：卷二十六：相和歌辭一
詩文：魚戲蓮葉南，欹危午煙疊，光搖越鳥巢，影亂吳娃楫。
---
陸龜蒙·江南曲，六首之六 (相和曲上，三十六首之三十五)
詩題：江南曲，六首之六
篇目：相和曲上，三十六首之三十五
朝代：唐
作者：陸龜蒙
卷別：卷二十六：相和歌辭一
詩文：魚戲蓮葉北，澄陽動微漣。回看帝子渚，稍背鄂君船。
---
陸龜蒙·江南曲，六首之四 (相和曲上，三十六首之三十三)
詩題：江南曲，六首之四
篇目：相和曲上，三十六首之三十三
朝代：唐
作者：陸龜蒙
卷別：卷二十六：相和歌辭一
詩文：魚戲蓮葉西，盤盤舞波急。潛衣曲岸涼，正對斜光入。
---
陸龜蒙·短歌行 (平調曲一，三十七首之三十六)
詩題：短歌行
篇目：平調曲一，三十七首之三十六
朝代：唐
作者：陸龜蒙
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：爪牙在身上，陷穽猶可制。爪牙在胸中，劍戟無所畏。人言畏猛虎，誰是撩頭斃。祇見古來心，姦雄暗相噬。
---
陸龜蒙·築城曲，二首之一 (五十三首之十六)
詩題：築城曲，二首之一
篇目：五十三首之十六
朝代：唐
作者：陸龜蒙
卷別：卷七十五：雜曲歌辭十五
詩題解：馬暠《中華古今注》曰：「秦始皇三十二年，得讖書云：『亡秦者胡。』乃使蒙恬擊胡，築長城以備之。」《淮南子》曰：「秦發卒五十萬築修城，西屬流沙，北繫遼水，東結朝鮮，中國內郡輓車而餉之。後因有《築城曲》，言築長城以限胡虜也。又有《築城睢陽曲》，與此不同。」《古今樂錄》曰：「築城相杵者，出自漢梁孝王。孝王築睢陽城，方十二里。造唱聲，以小鼓為節，築者下杵以和之。後世謂此聲為《睢陽曲》。」《晉太康地記》曰：「今樂家《睢陽曲》，是其遺音。」《唐書·樂志》曰「《睢陽操》用舂牘」是也。按《漢書》曰「梁孝王廣睢陽城七十二里」，而云十二里，未知孰實。
詩文：城上一掊土，手中千萬杵。築城畏不堅，堅城在何處。
---
陸龜蒙·築城曲，二首之二 (五十三首之十七)
詩題：築城曲，二首之二
篇目：五十三首之十七
朝代：唐
作者：陸龜蒙
卷別：卷七十五：雜曲歌辭十五
詩題解：馬暠《中華古今注》曰：「秦始皇三十二年，得讖書云：『亡秦者胡。』乃使蒙恬擊胡，築長城以備之。」《淮南子》曰：「秦發卒五十萬築修城，西屬流沙，北繫遼水，東結朝鮮，中國內郡輓車而餉之。後因有《築城曲》，言築長城以限胡虜也。又有《築城睢陽曲》，與此不同。」《古今樂錄》曰：「築城相杵者，出自漢梁孝王。孝王築睢陽城，方十二里。造唱聲，以小鼓為節，築者下杵以和之。後世謂此聲為《睢陽曲》。」《晉太康地記》曰：「今樂家《睢陽曲》，是其遺音。」《唐書·樂志》曰「《睢陽操》用舂牘」是也。按《漢書》曰「梁孝王廣睢陽城七十二里」，而云十二里，未知孰實。
詩文：莫嘆築城勞，將軍要卻敵。城高功亦高，爾命何勞惜【爾命何足惜】。
---
陸龜蒙·置酒行 (平調曲二，四十五首之三十三)
詩題：置酒行
篇目：平調曲二，四十五首之三十三
朝代：唐
作者：陸龜蒙
卷別：卷三十一：相和歌辭六
詩文：落塵花片排香痕，闌珊醉露棲愁魂。洞庭波色惜不得，東風領入黃金樽。千筠擲毫春譜大，碧舞紅啼相唱和。安知寂寞西海頭，青𥳇未垂孤鳳餓。
---
陸龜蒙·花成子 (樂府雜詠，六首之三)
詩題：花成子
篇目：樂府雜詠，六首之三
朝代：唐
作者：陸龜蒙
卷別：卷一百：新樂府辭十一
詩文：春風等君意，亦解欺桃李。寫得去時真，歸來不相似。
---
陸龜蒙·金吾子 (樂府雜詠，六首之六)
詩題：金吾子
篇目：樂府雜詠，六首之六
朝代：唐
作者：陸龜蒙
卷別：卷一百：新樂府辭十一
詩文：嫁得金吾子，長聞輕薄名。君心如不重，妾腰徒自輕。
---
陸龜蒙·陌上桑三解 (相和曲下，五十三首之二十一)
詩題：陌上桑三解
篇目：相和曲下，五十三首之二十一
朝代：唐
作者：陸龜蒙
卷別：卷二十八：相和歌辭三
詩題解：一曰《豔歌羅敷行》。《古今樂錄》曰：「《陌上桑》歌瑟調。古辭《豔歌羅敷行》《日出東南隅篇》。」崔豹《古今注》曰：「《陌上桑》者，出秦氏女子。秦氏，邯鄲人有女名羅敷，為邑人千乘王仁妻。王仁後為趙王家令。羅敷出採桑於陌上，趙王登臺見而悅之，因置酒欲奪焉。羅敷巧彈箏，乃作《陌上桑》之歌以自明，趙王乃止。」《樂府解題》曰：「古辭言羅敷採桑，為使君所邀，盛誇其夫為侍中郎以拒之。」與前說不同。若陸機「扶桑升朝暉」，但歌美人好合，與古詞始同而未異。又有《採桑》，亦出於此。
詩文：皓齒還如貝色含【皓齒還如貝光含】，長眉亦似煙華貼【長眉亦似煙華帖】。鄰娃盡著繡襠襦，獨自提筐採蠶葉。
---
陸龜蒙·雙吹管 (樂府雜詠，六首之一)
詩題：雙吹管
篇目：樂府雜詠，六首之一
朝代：唐
作者：陸龜蒙
卷別：卷一百：新樂府辭十一
詩文：長短裁浮筠，參差作飛鳳。高樓明月夜，吹出江南弄。
---
陸龜蒙·鳴雁行 (三十三首之二十三)
詩題：鳴雁行
篇目：三十三首之二十三
朝代：唐
作者：陸龜蒙
卷別：卷六十八：雜曲歌辭八
詩題解：衛《匏有苦葉》詩曰：「雝雝鳴雁，旭日始旦。」鄭康成云：「雁者隨陽而處，似婦人從夫，故昏禮用焉。雝雝，聲和也。」《鳴雁行》蓋出於此。
詩文：朔風動地來，吹起沙上聲。閨中有邊思，玉箸此時橫。莫怕兒女恨，主人烹不鳴。
---
陽縉·荊軻歌 (四十七首之四十一)
詩題：荊軻歌
篇目：四十七首之四十一
朝代：南朝陳
作者：陽縉
卷別：卷五十八：琴曲歌辭二
詩文：函谷路不通，燕將重深功。長虹貫白日，易水急寒風。壯髮危冠下，匕首地圖中。琴聲不可識，遺恨沒秦宮。
---
雍裕之·自君之出矣 (五十二首之二十五)
詩題：自君之出矣
篇目：五十二首之二十五
朝代：唐
作者：雍裕之
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，寶鏡為誰明。思君如隴水，長聞鳴咽聲。
---
雍陶·明月照高樓 (楚調曲中，五十五首之二十六)
詩題：明月照高樓
篇目：楚調曲中，五十五首之二十六
朝代：唐
作者：雍陶
卷別：卷四十二：相和歌辭十七
詩文：朗月何高高，樓中簾影寒。一婦獨含嘆，四坐誰成歡？時節屢已移，遊旅杳不還。滄溟儻未涸，妾淚終不乾。君若無定雲，妾若不動山。雲行出山易，山逐雲去難。願為邊塞塵，因風委君顏。君顏良洗多，盪妾濁水間。
---
雍陶·聶夷中 (樂府雜題一，四十三首之十五)
詩題：聶夷中
篇目：樂府雜題一，四十三首之十五
朝代：唐
作者：雍陶
卷別：卷九十：新樂府辭一
詩文：公子風流輕錦繡，新裁白紵作春衣。金鞭留當誰家酒，拂柳穿花信馬歸。
---
霍去病·琴歌 (四十四首之三十八)
詩題：琴歌
篇目：四十四首之三十八
朝代：漢
作者：霍去病
卷別：卷六十：琴曲歌辭四
詩題解：《古今樂錄》曰：「霍將軍去病益封萬五千戶，秩祿與大將軍等，於是志得意歡而作歌。」按《琴操》有《霍將軍渡河操》，去病所作也。
詩文：四夷既護，諸夏康兮。國家安寧，樂未央兮。載戢干戈，弓矢藏兮。麒麟來臻，鳳凰翔兮。與天相保，永無疆兮。親親百年，各延長兮。
---
韋應物·宮中調笑，二首之一 (一百五首之五十一)
詩題：宮中調笑，二首之一
篇目：一百五首之五十一
朝代：唐
作者：韋應物
卷別：卷八十二：近代曲辭四
詩文：胡馬，胡馬，遠放燕支山下。咆沙咆雪獨嘶，東望西望路迷。迷路，迷路，邊草無窮日暮。
---
韋應物·宮中調笑，二首之二 (一百五首之五十二)
詩題：宮中調笑，二首之二
篇目：一百五首之五十二
朝代：唐
作者：韋應物
卷別：卷八十二：近代曲辭四
詩文：河漢，河漢，曉掛秋城漫漫。愁人起望相思，江南塞北別離。離別，離別，河漢雖同路絕。
---
韋應物·有所思 (漢鐃歌中，七十一首之七十)
詩題：有所思
篇目：漢鐃歌中，七十一首之七十
朝代：唐
作者：韋應物
卷別：卷十七：鼓吹曲辭二
詩文：借問江上柳，青青為誰春。空遊昨日地，不見昨日人。繚繞萬家井，往來車馬塵。莫道無相識，要非心所親。
---
韋應物·相逢行 (清調曲二，二十八首之二十二)
詩題：相逢行
篇目：清調曲二，二十八首之二十二
朝代：唐
作者：韋應物
卷別：卷三十四：相和歌辭九
詩題解：一曰《相逢狹路間行》，亦曰《長安有狹斜行》。《樂府解題》曰：「古詞文意與《雞鳴曲》同。晉陸機《長安狹斜行》云：『伊、洛有歧路，歧路交朱輪。』則言世路險狹邪僻，正直之士無所措手足矣。」唐李賀有《難忘曲》，亦出於此。
詩文：二十登漢朝，英聲邁今古。適從東方來，又欲謁明主。猶酣新豐酒，尚帶灞陵雨。邂逅兩相逢，別來間寒暑。寧知白日晚，暫向花間語。忽聞長樂鐘，走馬東西去。
---
韋應物·芳樹 (漢鐃歌中，七十一首之四十三)
詩題：芳樹
篇目：漢鐃歌中，七十一首之四十三
朝代：唐
作者：韋應物
卷別：卷十七：鼓吹曲辭二
詩文：迢迢芳園樹，列映清池曲。對此傷人心，還如故時綠。風條灑餘靄，露葉承新旭。佳人不再攀，下有往來躅。
---
韋應物·行路難 (四十二首之十二)
詩題：行路難
篇目：四十二首之十二
朝代：唐
作者：韋應物
卷別：卷七十一：雜曲歌辭十一
詩文：荊山之白玉兮，良工琱琢雙環連，月蝕中央鏡心穿。故人贈妾初相結，恩在環中尋不絕。人情厚薄苦須臾，昔似連環今似玦。連環可碎不可離，如何物在人自移。上客勿遽歡，聽妾歌路難。旁人見環環可憐，不知中有長恨端。
---
韋應物·長安道 (漢橫吹曲三，六十八首之六十四)
詩題：長安道
篇目：漢橫吹曲三，六十八首之六十四
朝代：唐
作者：韋應物
卷別：卷二十三：橫吹曲辭三
詩文：漢家宮殿含雲煙，兩宮十里相連延。晨霞出沒弄丹闕，春雨霏微自甘泉。甘泉依微春尚早，長安貴遊愛芳草。寶馬橫來下建章，香車卻轉避馳道。貴遊誰最貴，衛、霍世難比。何能蒙主恩，幸遇邊塵起。歸來甲第拱皇居，朱門峨峨臨九衢。中有流蘇合歡之寶帳，一百二十鳳凰羅列含明珠。下有錦鋪翠被之燦爛，博山吐香五雲散。麗人綺閣情飄颻，頭上鴛釵雙翠翹。低鬟曳袖回春雪，聚黛一聲愁碧霄。山珍海錯棄籓籬，烹犢炮羔如折葵。既請列侯封部曲，還將金印授廬兒。歡容若此何所苦，但苦白日西南馳。
---
韋承慶·折楊柳 (漢橫吹曲二，五十九首之五十)
詩題：折楊柳
篇目：漢橫吹曲二，五十九首之五十
朝代：唐
作者：韋承慶
卷別：卷二十二：橫吹曲辭二
詩題解：《唐書·樂志》曰：「梁樂府有胡吹歌云：『上馬不捉鞭，反拗楊柳枝。下馬吹橫笛，愁殺行客兒。』此歌辭元出北國，即鼓角橫吹曲《折楊柳枝》是也。」《宋書·五行志》曰：「晉太康末，京洛為折楊柳之歌，其曲有兵革苦辛之辭。」按古樂府又有《小折楊柳》，相和大曲有《折楊柳行》，清商四曲有《月節折楊柳歌》十三曲，與此不同。
詩文：萬里邊城地，三春楊柳節。葉似鏡中眉，花如關外雪。征人遠鄉思，倡婦高樓別。不忍擲年華，含情寄攀折。
---
韋昭·伐烏林 (吳鼓吹曲，十二首之四)
詩題：伐烏林
篇目：吳鼓吹曲，十二首之四
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《伐烏林》者，言魏武既破荊州，順流東下，欲來爭鋒。孫權命將周瑜逆擊之於烏林而破走也。當漢《上之回》。」 
詩文：曹操北伐，拔柳城。乘勝席捲，遂南征。劉氏不睦，八郡震驚。眾既降，操屠荊。舟車十萬，揚風聲。議者狐疑，慮無成。賴我大皇，發聖明。虎臣雄烈，周與程。破操烏林，顯章功名。
---
韋昭·克皖城 (吳鼓吹曲，十二首之六)
詩題：克皖城
篇目：吳鼓吹曲，十二首之六
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《克皖城》者，言魏武志圖并兼，而令朱光為廬江太守。孫權親征光，破之於皖城也。當漢《戰城南》。」
詩文：克滅皖城，遏寇賊。惡此凶孽，阻奸慝。王師赫征，眾傾覆。除穢去暴，戢兵革。民得就農，邊境息。誅君弔臣，昭至德。
---
韋昭·從曆數 (吳鼓吹曲，十二首之十)
詩題：從曆數
篇目：吳鼓吹曲，十二首之十
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《從歷數》者，言孫權從圖籙之符，而建大號也。當漢《有所思》。」
詩文：從歷數，於穆我皇帝。聖哲受之天，神明表奇異。建號創皇基，聰睿協神思。德澤浸及昆蟲，浩蕩越前代。三光顯精耀，陰陽稱至治。肉角步郊畛，鳳皇棲靈囿。神龜游沼池，圖讖摹文字。黃龍覿鱗，符祥日月記。覽往以察今，我皇多噲事。上欽昊天象，下副萬姓意。光被彌蒼生，家戶蒙惠賚。風教肅以平，頌聲章嘉喜。大吳興隆，綽有餘裕。
---
韋昭·承天命 (吳鼓吹曲，十二首之十一)
詩題：承天命
篇目：吳鼓吹曲，十二首之十一
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《承天命》者，言上以聖德踐位，道化至盛也。當漢《芳樹》。」
詩文：承天命，於昭聖德。三精垂象，符靈表德。巨石立，九穗植。龍金其鱗，烏赤其色。輿人歌，億夫嘆息。超龍升，襲帝服。窮淳懿，體玄嘿。夙興臨朝，勞謙日昃。易簡以崇仁，放遠讒與慝。舉賢才，親近有德。均田疇，茂稼穡。審法令，定品式。考功能，明黜陟。人思自盡，唯心與力。家國治，王道直。思我帝皇，壽萬億。長保天祿，祚無極。
---
韋昭·攄武師 (吳鼓吹曲，十二首之三)
詩題：攄武師
篇目：吳鼓吹曲，十二首之三
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《攄武師》者，言孫權卒父之業而征伐也。當漢《艾如張》。」 
詩文：攄武師，斬黃祖。肅夷凶族，革平西夏。炎炎大烈，震天下。
---
韋昭·漢之季 (吳鼓吹曲，十二首之二)
詩題：漢之季
篇目：吳鼓吹曲，十二首之二
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《漢之季》者，言孫堅悼漢之微，痛董卓之亂，興兵奮擊，功蓋海內也。當漢《思悲翁》。」
詩文：漢之季，董卓亂。桓桓武烈，應時運。義兵興，雲旗建。厲六師，羅八陣。飛鳴鏑，接白刃。輕騎發，介士奮。醜虜震，使眾散。劫漢主，遷西館。雄豪怒，元惡僨。赫赫皇祖，功名聞。
---
韋昭·炎精缺 (吳鼓吹曲，十二首之一)
詩題：炎精缺
篇目：吳鼓吹曲，十二首之一
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《炎精缺》者，言漢室衰，孫堅奮迅猛志，念在匡救，王跡始乎此也。當漢《朱鷺》。」
詩文：炎精缺，漢道微。皇綱弛，政德違。眾姦熾，民罔依。赫武烈，越龍飛。陟天衢，耀靈威。鳴雷鼓，抗電麾。撫乾衡；鎮地機。厲虎旅，騁熊羆。發神聽，吐英奇。張角破，邊、韓羈。宛、潁平，南土綏。神武章，渥澤施。金聲震，仁風馳。顯高門，啟皇基。統罔極，垂將來。
---
韋昭·玄化 (吳鼓吹曲，十二首之十二)
詩題：玄化
篇目：吳鼓吹曲，十二首之十二
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《玄化》者，言上修文訓武，則天而行，仁澤流洽，天下喜樂也。當漢《上邪》。」
詩文：玄化象以天，陛下聖真。張皇綱，率道以安民。惠澤宣流而雲布，上下睦親。君臣酣宴樂，激發弦歌揚妙新。修文籌廟勝，須時備駕巡洛津。康哉泰，四海歡忻，越與三五鄰。
---
韋昭·秋風 (吳鼓吹曲，十二首之五)
詩題：秋風
篇目：吳鼓吹曲，十二首之五
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《秋風》者，言孫權悅以使民，民忘其死也。當漢《擁離》。」
詩文：秋風揚沙塵，寒露沾衣裳。角弓持弦急，鳩鳥化為鷹。邊垂飛羽檄，寇賊侵界疆。跨馬披介胄，慷慨懷悲傷。辭親向長路，安知存與亡。窮達固有分，志士思立功。思立功，邀之戰場。身逸獲高賞，身沒有遺封。
---
韋昭·章洪德 (吳鼓吹曲，十二首之九)
詩題：章洪德
篇目：吳鼓吹曲，十二首之九
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《章洪德》者，言孫權章其大德，而遠方來附也。當漢《將進酒》。」
詩文：章洪德，邁威神。感殊風，懷遠鄰。平南裔，齊海濱。越裳貢，扶南臣。珍貨充庭，所見日新。
---
韋昭·通荊門 (吳鼓吹曲，十二首之八)
詩題：通荊門
篇目：吳鼓吹曲，十二首之八
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《通荊門》者，言孫權與蜀交好齊盟，中有關羽自失之諐，戎蠻樂亂，生變作患，蜀疑其眩，吳惡其詐，乃大治兵，終復初好也。當漢《上陵》。」
詩文：荊門限巫山，高峻與雲連。蠻夷阻其險，歷世懷不賓。漢王據蜀郡，崇好結和親。乖微中情疑，讒夫亂其間。大皇赫斯怒，虎臣勇氣震。蕩滌幽藪，討不恭。觀兵揚炎耀，厲鋒整封疆。整封疆，闡揚威武容。功赫戲，洪烈炳章。邈矣帝皇世，聖吳同厥風。荒裔望清化，化恢弘。煌煌大吳，延祚永未央。
---
韋昭·關背德 (吳鼓吹曲，十二首之七)
詩題：關背德
篇目：吳鼓吹曲，十二首之七
朝代：三國吳
作者：韋昭
卷別：卷十八：鼓吹曲辭三
詩題解：《古今樂錄》曰：「《關背德》者，言蜀將關羽背棄吳德，心懷不軌。孫權引師浮江而擒之也。當漢《巫山高》。」
詩文：關背德，作鴟張。割我邑城，圖不祥。稱兵北伐，圍樊、襄陽。嗟臂大於股，將受其殃。巍巍夫聖主，睿德與玄通。與玄通，親任呂蒙。泛舟洪泛池，溯涉長江。神武一何桓桓，聲烈正與風翔。歷撫江安城，大據郢邦。虜羽授首，百蠻咸來同，盛哉無比隆。
---
韋渠牟·步虛詞，十九首之一 (六十九首之四十八)
詩題：步虛詞，十九首之一
篇目：六十九首之四十八
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：玉簡真人降，金書道籙通。煙霞方蔽日，雲雨已生風。四極威儀異，三天使命同。那將人世戀，不去上清宮。
---
韋渠牟·步虛詞，十九首之七 (六十九首之五十四)
詩題：步虛詞，十九首之七
篇目：六十九首之五十四
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：幾度遊三洞，何方召百神。風雲皆守一，龍虎亦全真。執節仙童小，燒香玉女春。應須絕巖內，委曲問皇人。
---
韋渠牟·步虛詞，十九首之三 (六十九首之五十)
詩題：步虛詞，十九首之三
篇目：六十九首之五十
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：上帝求仙使，真符取玉郎。三才閒布象，二景鬱生光。騎吏排龍虎，笙歌走鳳皇。天高人不見，暗入白雲鄉。
---
韋渠牟·步虛詞，十九首之九 (六十九首之五十六)
詩題：步虛詞，十九首之九
篇目：六十九首之五十六
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：羽衛一何鮮，香雲起暮煙。方朝太素帝，更向玉清天。鳳曲凝猶吹，龍驂儼欲前。真文幾時降，知在永和年。
---
韋渠牟·步虛詞，十九首之二 (六十九首之四十九)
詩題：步虛詞，十九首之二
篇目：六十九首之四十九
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：羽駕正翩翩，雲鴻最自然。霞冠將月曉，珠珮與星連。鏤玉留新訣，雕金得舊編。不知飛鳥學，更有幾人仙。
---
韋渠牟·步虛詞，十九首之五 (六十九首之五十二)
詩題：步虛詞，十九首之五
篇目：六十九首之五十二
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：羽節忽排煙，蘇君已得仙。命風驅日月，縮地走山川。幾處留丹竈，何時種玉田。一朝騎白虎，直上紫微天。
---
韋渠牟·步虛詞，十九首之八 (六十九首之五十五)
詩題：步虛詞，十九首之八
篇目：六十九首之五十五
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：上法杳無營，玄修似有情。道宮瓊作想，真帝玉為名。召岳驅旌節，馳雷發吏兵。雲車降何處，齋室有仙卿。
---
韋渠牟·步虛詞，十九首之六 (六十九首之五十三)
詩題：步虛詞，十九首之六
篇目：六十九首之五十三
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：靜發降靈香，思神意智長。虎存時促步，龍想更成章。扣齒風雷響，挑燈日月光。仙雲在何處？彷彿滿空堂。
---
韋渠牟·步虛詞，十九首之十 (六十九首之五十七)
詩題：步虛詞，十九首之十
篇目：六十九首之五十七
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：大道何年學？真符此日催。還持金作印，未要玉為臺。羽節分明授，霞衣整頓裁。應緣五雲使，教上列仙來。
---
韋渠牟·步虛詞，十九首之十一 (六十九首之五十八)
詩題：步虛詞，十九首之十一
篇目：六十九首之五十八
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：獨自授金書，蕭條詠紫虛。龍行還當馬，雲起自成車。九轉風煙合，千年井竈餘。參差從太一，壽等混元初。
---
韋渠牟·步虛詞，十九首之十七 (六十九首之六十四)
詩題：步虛詞，十九首之十七
篇目：六十九首之六十四
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：舞鳳凌天出，歌麟入夜聽。雲容衣眇眇，風韻曲泠泠。扣齒端金簡，焚香檢玉經。仙宮知不遠，只近太微星。
---
韋渠牟·步虛詞，十九首之十三 (六十九首之六十)
詩題：步虛詞，十九首之十三
篇目：六十九首之六十
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：上界有黃房，仙家道路長。神來知位次，樂變協宮商。競把瑠璃椀，誰傾白玉漿。霞衣最芬馥，蘇合是靈香。
---
韋渠牟·步虛詞，十九首之十九 (六十九首之六十六)
詩題：步虛詞，十九首之十九
篇目：六十九首之六十六
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：轡鶴復驂鸞，全家去不難。雞聲隨羽化，犬影入雲看。釀玉當成酒，燒金且轉丹。何妨五色綬，次第給仙官。
---
韋渠牟·步虛詞，十九首之十二 (六十九首之五十九)
詩題：步虛詞，十九首之十二
篇目：六十九首之五十九
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：道學已通神，香花會女真。霞床珠斗帳，金薦玉輿輪。一室心偏靜，三天夜正春。靈官竟誰降，仙相有夫人。
---
韋渠牟·步虛詞，十九首之十五 (六十九首之六十二)
詩題：步虛詞，十九首之十五
篇目：六十九首之六十二
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：西海辭金母，東方拜木公。雲行疑帶雨，星步欲凌風。羽袖揮丹鳳，霞巾曳彩虹。飄颻九霄外，下視望仙宮。
---
韋渠牟·步虛詞，十九首之十八 (六十九首之六十五)
詩題：步虛詞，十九首之十八
篇目：六十九首之六十五
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：紫府與玄洲，誰來物外遊。無煩騎白鹿，不用駕青牛。金化顏應駐，雲飛鬢不秋。仍聞碧海上，更用玉為樓。
---
韋渠牟·步虛詞，十九首之十六 (六十九首之六十三)
詩題：步虛詞，十九首之十六
篇目：六十九首之六十三
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：玉樹雜金花，天河織女家。月邀丹鳳舄，風送紫鸞車。霧縠籠綃帶，雲屏列錦霞。瑤臺千萬里，不覺往來賒。
---
韋渠牟·步虛詞，十九首之十四 (六十九首之六十一)
詩題：步虛詞，十九首之十四
篇目：六十九首之六十一
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：珠佩紫霞纓，夫人會八靈。太霄猶有觀，絕宅豈無形。暮雨徘徊降，仙歌宛轉聽。誰逢玉妃輦，應檢九真經。
---
韋渠牟·步虛詞，十九首之四 (六十九首之五十一)
詩題：步虛詞，十九首之四
篇目：六十九首之五十一
朝代：唐
作者：韋渠牟
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：鸞鶴共徘徊，仙官使者催。香花三洞啟，風雨百神來。鳳篆文初定，龍泥印已開。何須生羽翼，始得上瑤臺。
---
韋莊·古離別 (四十四首之十)
詩題：古離別
篇目：四十四首之十
朝代：唐
作者：韋莊
卷別：卷七十二：雜曲歌辭十二
詩文：晴煙漠漠柳毿毿，不那離情酒半酣。更把馬鞭雲外指，斷腸春色在江南。
---
韋莊·少年行 (六十三首之四十五)
詩題：少年行
篇目：六十三首之四十五
朝代：唐
作者：韋莊
卷別：卷六十六：雜曲歌辭六
詩文：五陵豪客多，買酒黃金賤。醉下酒家樓，美人雙翠幰。揮劍邯鄲市，走馬梁王苑。樂事殊未央，年華已云晚。
---
韓愈·別鶴操 (四十七首之二十六)
詩題：別鶴操
篇目：四十七首之二十六
朝代：唐
作者：韓愈
卷別：卷五十八：琴曲歌辭二
詩題解：崔豹《古今注》曰：「《別鶴操》，商陵牧子所作也。娶妻五年而無子，父兄將為之改娶。妻聞之，中夜起，倚戶而悲嘯。牧子聞之，愴然而悲，乃援琴而歌。後人因為樂章焉。」《琴譜》曰：「琴曲有四大曲，《別鶴操》其一也。」
詩文：雄鶴銜枝來【雄鵠銜枝來】，雌鶴啄泥歸。巢成不生子，大義當乖離。江漢水之大，鶴身鳥之微。更無相逢日，安可相隨飛。
---
韓愈·將歸操 (四十七首之十四)
詩題：將歸操
篇目：四十七首之十四
朝代：唐
作者：韓愈
卷別：卷五十八：琴曲歌辭二
詩題解：一曰《郰操》。《琴操》曰：「《將歸操》，孔子所作也。」《孔叢子》曰：「趙使聘夫子，夫子聞鳴犢與竇犨之見殺也，回輿而旋，為操曰《將歸》。」《史記·世家》曰：「孔子既不得用於衛，將西見趙簡子，至於河，而聞竇鳴犢、舜華之死，臨河嘆曰：『美哉水，洋洋乎，丘之不濟此，命也夫。』子貢曰：『何謂也？』孔子曰：『竇鳴犢、舜華，晉國之賢大夫也。趙簡子未得志之時，須此兩人而后從政，及其已得志，殺之乃從政。夫鳥獸之不義也，尚知辟之，況乎丘哉！』乃還，息乎郰鄉，作為《郰操》以哀之。」徐廣曰：「竇鳴犢、舜華，或作鳴鐸、竇犨。」王肅曰：「《郰操》，琴曲名也。」
詩文：秋之水兮其色幽幽，我將濟兮不得其由。涉其淺兮石齧我足，乘其深兮龍入我舟。我濟而悔兮將安歸尤。歸乎歸乎，無與石鬥兮無應龍求。
---
韓愈·履霜操 (四十五首之三十四)
詩題：履霜操
篇目：四十五首之三十四
朝代：唐
作者：韓愈
卷別：卷五十七：琴曲歌辭一
詩題解：《琴操》曰：「《履霜操》，尹吉甫之子伯奇所作也。伯奇無罪，為後母讒而見逐，乃集芰荷以為衣，採楟花以為食。晨朝履霜，自傷見放，於是援琴鼓之而作此操。曲終，投河而死。」
詩文：父兮兒寒，母兮兒飢。兒罪當笞，逐兒何為？兒在中野，以宿以處。四無人聲，誰與兒語？兒寒何衣，兒飢何食？兒行于野，履霜以足。母生眾兒，有母憐之。獨無母憐，兒寧不悲。
---
韓愈·岐山操 (四十五首之三十)
詩題：岐山操
篇目：四十五首之三十
朝代：唐
作者：韓愈
卷別：卷五十七：琴曲歌辭一
詩題解：《琴操》曰：「《岐山操》，周公為大王作也。」
詩文：我家于豳，自我先公。伊我承緒，敢有不同。今狄之人，將土我疆。民為我戰，誰使死傷。彼岐有岨，我往獨處。人莫余追【莫爾余追】，無思我悲。
---
韓愈·拘幽操 (四十五首之二十四)
詩題：拘幽操
篇目：四十五首之二十四
朝代：唐
作者：韓愈
卷別：卷五十七：琴曲歌辭一
詩題解：一曰《文王哀羑里》。《琴操》曰：「《拘幽操》，文王拘於羑里而作也。文王修德，百姓親附。崇侯虎疾之，譖於紂曰：『西伯昌，聖人也。長子發，中子旦，皆聖人也。三聖合謀，君其慮之。』乃囚文王於羑里，將殺之。於是文王四臣散宜生之徒，得美女、大貝、白馬朱鬣以獻於紂，紂遂出西伯。文王在羑里，演《易》八卦以為六十四，作鬱厄之辭曰：『困于石，據于蒺薐。』乃申憤而作歌云。」
詩文：目掩掩兮其凝其盲，耳肅肅兮聽不聞聲。朝不日出兮夜不見月與星，有知無知兮為死為生。嗚呼，臣罪當誅兮天王聖明。
---
韓愈·殘形操 (四十七首之十六)
詩題：殘形操
篇目：四十七首之十六
朝代：唐
作者：韓愈
卷別：卷五十八：琴曲歌辭二
詩題解：《琴操》曰：「《殘形操》，曾子所作。曾子夢一狸，不見其首，而作此曲也。」
詩文：有獸維狸兮我夢得之，其身孔明兮而頭不知。吉凶何為兮覺坐而思，巫咸上天兮識者其誰。
---
韓愈·猗蘭操 (四十七首之六)
詩題：猗蘭操
篇目：四十七首之六
朝代：唐
作者：韓愈
卷別：卷五十八：琴曲歌辭二
詩題解：一曰《幽蘭操》。《古今樂錄》曰：「孔子自衛反魯，見香蘭而作此歌。」《琴操》曰：「《猗蘭操》，孔子所作。孔子歷聘諸侯，諸侯莫能任。自衛反魯，隱谷之中，見香蘭獨茂，喟然嘆曰：『蘭當為王者香，今乃獨茂，與眾草為伍。』乃止車，援琴鼓之，自傷不逢時，託辭於香蘭云。」《琴集》曰：「《幽蘭操》，孔子所作也。」
詩文：蘭之猗猗，揚揚其香。不採而佩，於蘭何傷。今天之旋，其曷為然。我行四方，以日以年。雪霜貿貿，薺麥之茂。子如不傷，我不爾覯。薺麥之茂，薺麥之有。君子之傷，君子之守。
---
韓愈·猛虎行 (平調曲二，四十五首之四十一)
詩題：猛虎行
篇目：平調曲二，四十五首之四十一
朝代：唐
作者：韓愈
卷別：卷三十一：相和歌辭六
詩題解：古辭曰：「飢不從猛虎食，暮不從野雀棲。野雀安無巢，遊子為誰驕。」魏明帝辭曰：「雙桐生空枝，枝葉自相加。通泉溉其根，玄雨潤其柯。」《古今樂錄》曰：「《猛虎行》，王僧虔《技錄》曰：『荀錄所載，明帝《雙桐》一篇，今不傳。」《樂府解題》曰：「晉陸機云『渴不飲盜泉水』，言從遠役，猶耿介，不以艱險改節也。又有《雙桐生空井》，亦出於此。」
詩文：猛虎雖云惡，亦各有匹儕。群行深谷間，百獸望風低。身食黃熊父，子食赤豹麛。擇肉於熊羆，肯視兔與狸。正晝當谷眠，眼有百步威。自矜無當對，氣性縱以乖。朝怒殺其子，暮還飱其妃【暮還食其妃】。匹儕四散走，猛虎還孤棲。狐鳴門四旁，烏鵲從噪之。出逐猴入居【出逐猚入居】，虎不知所歸。誰云猛虎惡，中路正悲啼。豹來銜其尾，熊來攫其頤。猛虎死不辭，但慚前所為。虎坐無助死，況如汝細微。故當結以信，親當結以私。親故且不保，人誰信汝為！
---
韓愈·越裳操 (四十五首之二十九)
詩題：越裳操
篇目：四十五首之二十九
朝代：唐
作者：韓愈
卷別：卷五十七：琴曲歌辭一
詩題解：《琴操》曰：「《越裳操》，周公所作也。」《古今樂錄》曰：「越裳獻白雉，周公作歌，遂傳之為《越裳操》。」
詩文：雨之施，物以孳，我何意於彼為。自周之先，其艱其勤。以有疆宇，私我後人。我祖在上，四方在下。厥臨孔威，敢戲以侮。孰荒于門，孰治于田。四海既均，越裳是臣。
---
韓愈·雉朝飛操 (四十五首之四十四)
詩題：雉朝飛操
篇目：四十五首之四十四
朝代：唐
作者：韓愈
卷別：卷五十七：琴曲歌辭一
詩題解：一曰《雉朝雊操》。揚雄《琴清英》曰：「《雉朝飛操》，衛女傅母之所作也。衛侯女嫁於齊太子，中道聞太子死，問傅母曰：『何如？』傅母曰：『且往當喪。』喪畢不肯歸，終之以死。傅母悔之，取女所自操琴，於冢上鼓之。忽二雉俱出墓中，傅母撫雉曰：『女果為雉耶？』言未畢，俱飛而起，忽然不見。傅母悲痛，援琴作操，故曰《雉朝飛》。」崔豹《古今注》曰：「《雉朝飛》者，犢沐子所作也。齊宣王時，處士泯宣，年五十無妻。出薪於野，見雉雄雌相隨而飛，意動心悲，乃仰天嘆大聖在上，恩及草木鳥獸，而我獨不獲。因援琴而歌，以明自傷。其聲中絕。魏武帝時，宮人有盧女者，七歲入漢宮，學鼓琴，特異於餘妓，善為新聲，能傳此曲。」伯牙《琴歌》曰：「麥秀蔪兮雉朝飛，向虛壑兮背喬槐，依絕區兮臨回池。」《樂府解題》曰：「若梁簡文帝『晨光照麥畿』，但詠雉而已。」
詩文：雉之飛，于朝日。群雌孤雄，意氣橫出。當東而西，當啄而飛。隨飛隨啄，群雌粥粥。嗟我雖人，曾不如彼雉雞。生身七十年，無一妾與妃。
---
韓愈·青青水中蒲，三首之一 (樂府雜題二，五十首之四十八)
詩題：青青水中蒲，三首之一
篇目：樂府雜題二，五十首之四十八
朝代：唐
作者：韓愈
卷別：卷九十一：新樂府辭二
詩文：青青水中蒲，下有一雙魚。君今上隴去，我在與誰居？
---
韓愈·青青水中蒲，三首之三 (樂府雜題二，五十首之五十)
詩題：青青水中蒲，三首之三
篇目：樂府雜題二，五十首之五十
朝代：唐
作者：韓愈
卷別：卷九十一：新樂府辭二
詩文：青青中水蒲，葉短不出水。婦人不下堂，行子在萬里。
---
韓愈·青青水中蒲，三首之二 (樂府雜題二，五十首之四十九)
詩題：青青水中蒲，三首之二
篇目：樂府雜題二，五十首之四十九
朝代：唐
作者：韓愈
卷別：卷九十一：新樂府辭二
詩文：青青水中蒲，長在水中居。寄語浮萍草，相隨我不如。
---
韓愈·鳴雁行 (三十三首之二十一)
詩題：鳴雁行
篇目：三十三首之二十一
朝代：唐
作者：韓愈
卷別：卷六十八：雜曲歌辭八
詩題解：衛《匏有苦葉》詩曰：「雝雝鳴雁，旭日始旦。」鄭康成云：「雁者隨陽而處，似婦人從夫，故昏禮用焉。雝雝，聲和也。」《鳴雁行》蓋出於此。
詩文：嗷嗷鳴雁鳴且飛，窮秋南去春北歸。去寒就暖識所處【去寒就暖識所依】，天長地闊棲息稀。風霜酸苦稻粱微，羽毛摧落身不肥。徘徊反顧群侶違，哀鳴欲下洲渚非。江南水闊朝雲多【江南水闊朔雲多】，草長沙軟無網羅。閒飛靜集鳴相和，違憂懷息性匪他【違憂懷惠性匪他】，凌風一舉君謂何。
---
韓愈·龜山操 (四十七首之十五)
詩題：龜山操
篇目：四十七首之十五
朝代：唐
作者：韓愈
卷別：卷五十八：琴曲歌辭二
詩題解：《琴操》曰：「《龜山操》，孔子所作也。季桓子受齊女樂，孔子欲諫不得，退而望魯龜山，作此曲，以喻季氏，若龜山之蔽魯也。」
詩文：龜之氣兮不能雲雨【龜之氣兮不能為雨】，龜之枿兮不中梁柱，龜之大兮祇以奄魯，知將隳兮哀莫余伍。周公有思兮嗟余歸輔。
---
韓琮·公子行 (樂府雜題一，四十三首之十)
詩題：公子行
篇目：樂府雜題一，四十三首之十
朝代：唐
作者：韓琮
卷別：卷九十：新樂府辭一
詩文：紫袖長衫色，銀蟾半臂花。帶裝盤水玉，鞍繡坐雲霞。別殿承恩澤，飛龍賜渥窪。控羅青裊轡，鏤象碧重葩。意氣催歌舞，闌珊走鈿車。袖障雲縹緲，釵轉鳳欹斜。珠卷迎歸箔，紅籠晃醉紗。唯無難夜日，不得似仙家。
---
韓琮·楊柳枝 (一百一首之四十八)
詩題：楊柳枝
篇目：一百一首之四十八
朝代：唐
作者：韓琮
卷別：卷八十一 ：近代曲辭三
詩題解：《楊柳枝》，白居易洛中所製也。《本事詩》曰：「白尚書有妓樊素善歌，小蠻善舞。嘗為詩曰：『櫻桃樊素口，楊柳小蠻腰。』年既高邁，而小蠻方豐豔，乃作《楊柳枝》辭以託意曰：『永豐西角荒園裏，盡日無人屬阿誰！』及宣宗朝，國樂唱是辭。帝問誰辭，永豐在何處，左右具以對。時永豐坊西南角園中有垂柳一株，柔條極茂，因東使命取兩枝植於禁中。居易感上知名，且好尚風雅，又作辭一章云：『定知玄象今春後，柳宿光中添兩星。』河南盧尹時亦繼和。薛能曰：「《楊柳枝》者，古題所謂《折楊柳》也。乾符五年，能為許州刺史。飲酣，令部妓少女作楊柳枝健舞，復賦其辭為《楊柳枝》新聲云。」
詩文：梁苑隋堤事已空，萬條猶舞舊春風。那堪更想千年後，誰見楊花入漢宮。
---
韓琮·聶夷中，二首之一 (樂府雜題一，四十三首之十二)
詩題：聶夷中，二首之一
篇目：樂府雜題一，四十三首之十二
朝代：唐
作者：韓琮
卷別：卷九十：新樂府辭一
詩文：漢代多豪族，恩深益嬌逸。走馬踏殺人，街吏不敢詰。紅樓宴青春，數里望雲蔚。金釭焰勝晝，不畏落暉疾。美人盡如月，南威不敢匹。芙蓉自天來，不向水中出。綺席戛雲和，碧簫吹鳳質。唯恨魯陽死，無人駐白日。
---
韓琮·聶夷中，二首之二 (樂府雜題一，四十三首之十三)
詩題：聶夷中，二首之二
篇目：樂府雜題一，四十三首之十三
朝代：唐
作者：韓琮
卷別：卷九十：新樂府辭一
詩文：花樹出牆頭，花裏誰家樓。一行書不讀，身封萬戶侯。美人樓上歌，不是古涼州。
---
韓翃·少年行 (六十三首之四十)
詩題：少年行
篇目：六十三首之四十
朝代：唐
作者：韓翃
卷別：卷六十六：雜曲歌辭六
詩文：千點斕斒噴玉驄，青絲結尾繡纏鬃。鳴鞭晚出章臺路，葉葉春依楊柳風。
---
韓翃·江南曲 (相和曲上，三十六首之二十六)
詩題：江南曲
篇目：相和曲上，三十六首之二十六
朝代：唐
作者：韓翃
卷別：卷二十六：相和歌辭一
詩文：長樂花枝雨點銷，江城日暮好相邀。春樓不閉葳蕤鏁，綠水四通宛轉橋。
---
項籍·力拔山操 (四十七首之四十二)
詩題：力拔山操
篇目：四十七首之四十二
朝代：秦
作者：項籍
卷別：卷五十八：琴曲歌辭二
詩題解：《漢書》曰：「項羽壁垓下，軍少食盡，漢帥諸侯兵圍之數重。夜聞漢軍四面皆楚歌，驚曰：『漢已得楚乎，何楚人多也。』起飲帳中，有美人姓虞氏，常從，駿馬名騅，常騎。迺悲歌忼慨，自為歌詩。歌數曲，美人和之。羽泣下數行，遂上馬，潰圍南出。平明，漢軍迺覺。」按《琴集》有《力拔山操》，項羽所作也。近世又有《虞美人曲》，亦出於此。
詩文：力拔山兮氣蓋世，時不利兮騅不逝。騅不逝兮可奈何，虞兮虞兮奈若何！
---
顏師伯·自君之出矣 (五十二首之八)
詩題：自君之出矣
篇目：五十二首之八
朝代：南朝宋
作者：顏師伯
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，芳帷低不舉。思君如回雪，流亂無端緒。
---
顏延之·夕牲歌 (宋南郊登歌，三首之一)
詩題：夕牲歌
篇目：宋南郊登歌，三首之一
朝代：南朝宋
作者：顏延之
卷別：卷一：郊廟歌辭一
詩文：夤威寶命，嚴恭帝祖。表海炳岱，系唐胄楚。靈鑒濬文，民屬睿武。奄受敷錫，宅中拓宇。亙地稱皇，罄天作主。月竁來賓，日際奉土。開元首正，禮交樂舉。六典聯事，九官列序。有牷在滌，有潔在俎。以薦王衷，以答神祜。
---
顏延之·從軍行 (平調曲三，四十五首之二十七)
詩題：從軍行
篇目：平調曲三，四十五首之二十七
朝代：南朝宋
作者：顏延之
卷別：卷三十二：相和歌辭七
詩題解：《古今樂錄》曰：「《從軍行》，王僧虔云，荀錄所載左延年《苦哉》一篇今不傳。」《樂府解題》曰：「《從軍行》皆軍旅苦辛之辭。」《廣題》曰：「左延年辭云：『苦哉邊地人，一歲三從軍。三子到敦煌，二子詣隴西。五子遠鬥去，五婦皆懷身。』陳伏知道又有《從軍五更轉》。」
詩文：苦哉遠征人，畢力幹時艱。秦初略揚越，漢世爭陰山。地廣旁無界，嵒阿上虧天。嶠霧下高鳥，冰沙固流川。秋飆冬未至，春液夏不涓。閩烽指荊吳，胡埃屬幽燕。橫海咸飛驪，絕漠皆控弦。馳檄發章表，軍書交塞邊。接鏑赴陣首，卷甲起行前。羽驛馳無絕，旌旗晝夜懸。臥伺金柝響，起候亭燧煙。逖矣遠征人，惜哉私自憐！
---
顏延之·秋胡行，九首之一 (清調曲四，三十四首之十八)
詩題：秋胡行，九首之一
篇目：清調曲四，三十四首之十八
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：椅梧傾高鳳，寒谷待鳴律。影響豈不懷，自遠每相匹。婉彼幽閒女，作嬪君子室。峻節貫秋霜，明豔侔朝日。嘉運既我從，欣願自此畢。
---
顏延之·秋胡行，九首之七 (清調曲四，三十四首之二十四)
詩題：秋胡行，九首之七
篇目：清調曲四，三十四首之二十四
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：高節難久淹，朅來空復辭。遲遲前途盡，依依造門基。上堂拜嘉慶，入室問何之。日暮行采歸，物色桑榆時。美人望昏至，慚嘆前相持。
---
顏延之·秋胡行，九首之三 (清調曲四，三十四首之二十)
詩題：秋胡行，九首之三
篇目：清調曲四，三十四首之二十
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：嗟余怨行役，三陟窮晨暮。嚴駕越風寒，解鞍犯霜露。原隰多悲涼，迴飆卷高樹。離獸起荒蹊，驚鳥縱橫去。悲哉游宦子，勞此山川路。
---
顏延之·秋胡行，九首之九 (清調曲四，三十四首之二十六)
詩題：秋胡行，九首之九
篇目：清調曲四，三十四首之二十六
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：高張生絕絃，聲急由調起。自昔枉光塵，結言固終始。如何久為別，百行愆諸己。君子失明義，誰與偕沒齒。愧彼《行露》詩，甘之長川氾。
---
顏延之·秋胡行，九首之二 (清調曲四，三十四首之十九)
詩題：秋胡行，九首之二
篇目：清調曲四，三十四首之十九
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：燕居未及歡，良人顧有違。脫巾千里外，結綬登王畿。戒徒在昧旦，左右相來依。驅車出郊郭，行路正威遲。存為久離別，沒為長不歸。
---
顏延之·秋胡行，九首之五 (清調曲四，三十四首之二十二)
詩題：秋胡行，九首之五
篇目：清調曲四，三十四首之二十二
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：勤役從歸願，反路遵山河。昔辭秋未素，今也歲載華。蠶月觀時暇，桑野多經過。佳人從所務，窈窕援高柯。傾城誰不顧，弭節停中阿。
---
顏延之·秋胡行，九首之八 (清調曲四，三十四首之二十五)
詩題：秋胡行，九首之八
篇目：清調曲四，三十四首之二十五
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：有懷誰能已，聊用申苦難。離居殊年載，一別阻河關。春來無時豫，秋至恆早寒。明發動愁心，閨中夜長嘆。慘悽歲方晏，日落游子顏。
---
顏延之·秋胡行，九首之六 (清調曲四，三十四首之二十三)
詩題：秋胡行，九首之六
篇目：清調曲四，三十四首之二十三
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：年往誠思勞，路遠闊音形。雖為五載別，相與昧平生。捨車遵往路，鳧藻馳目成。南金豈不重，聊自意所輕。義心多苦調，密此金玉聲。
---
顏延之·秋胡行，九首之四 (清調曲四，三十四首之二十一)
詩題：秋胡行，九首之四
篇目：清調曲四，三十四首之二十一
朝代：南朝宋
作者：顏延之
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：超遙行人遠，宛轉年運徂。良人為此別【良時為此別】，日月方向除。孰知寒暑積，僶俛見榮枯。歲暮臨空房，涼風起坐隅。寢興日已寒，白露生庭蕪。
---
顏延之·迎送神歌 (宋南郊登歌，三首之二)
詩題：迎送神歌
篇目：宋南郊登歌，三首之二
朝代：南朝宋
作者：顏延之
卷別：卷一：郊廟歌辭一
詩文：維聖饗帝，維孝養親。皇乎備矣，有事上春。禮行宗祀，敬達郊禋。金枝中樹，廣樂四陳。陟配在京，降德在民。奔精照夜，高燎煬晨。陰明浮爍，沈禜深淪。告成大報，受釐元神。月御案節，星驅扶輪。遙興遠駕，曜曜振振。
---
顏延之·饗神歌 (宋南郊登歌，三首之三)
詩題：饗神歌
篇目：宋南郊登歌，三首之三
朝代：南朝宋
作者：顏延之
卷別：卷一：郊廟歌辭一
詩文：營泰畤，定天衷。思心睿，謀筮從。建表蕝，設郊宮。田燭置，權火通。曆元旬，律首吉。飾紫壇，坎列室。中星兆，六宗秩。乾宇晏，地區謐。大孝昭，祭禮供。牲日展，盛自躬。具陳器，備禮容。形舞綴，被歌鍾。望帝閽，聳神蹕。靈之來，辰光溢。潔粢酌，娛太一。明煇夜，華晢日。祼既始，獻又終。煙薌鬯，報清穹。饗宋德，祚王功，休命永，福履充。
---
顏竣·淫思古意 (四十八首之二十二)
詩題：淫思古意
篇目：四十八首之二十二
朝代：南朝宋
作者：顏竣
卷別：卷七十四：雜曲歌辭十四
詩文：春風飛遠方，紀轉流思堂。貞節寄君子，窮閨妾所藏。裁書露微疑，千里問新知。君行過三稔，故心久當移。
---
顧朝陽·王昭君 (吟嘆曲，五十九首之十五)
詩題：王昭君
篇目：吟嘆曲，五十九首之十五
朝代：唐
作者：顧朝陽
卷別：卷二十九：相和歌辭四
詩文：莫將鉛粉匣，不用鏡花光。一去邊城路，何情更畫妝。影銷胡地月，衣盡漢宮香。妾死非關命，祇緣怨斷腸。
---
顧況·公子行 (樂府雜題一，四十三首之十一)
詩題：公子行
篇目：樂府雜題一，四十三首之十一
朝代：唐
作者：顧況
卷別：卷九十：新樂府辭一
詩文：輕薄兒，白如玉，紫陌春風纏馬足。雙鐙懸金縷鶻飛，長衫刺雪生犀束。綠槐夾道陰初成，珊瑚幾節敵流星。紅肌拂拂酒光獰，當街背拉金吾行。朝遊鼕鼕鼓聲發，暮遊鼕鼕鼓聲絕。入門不肯自昇堂，美人扶踏金階月。
---
顧況·古離別 (四十四首之八)
詩題：古離別
篇目：四十四首之八
朝代：唐
作者：顧況
卷別：卷七十二：雜曲歌辭十二
詩文：西江上風動，麻姑嫁時浪。西山為水水為塵，不是人間離別人。
---
顧況·幽居弄 (蔡氏五弄，二十三首之十四)
詩題：幽居弄
篇目：蔡氏五弄，二十三首之十四
朝代：唐
作者：顧況
卷別：卷五十九：琴曲歌詞三
詩文：苔衣生，花露滴，月入西林蕩東壁。扣商占角兩三聲，洞戶溪窗一冥寂。　
---
顧況·桃花曲 (六十六首之十二)
詩題：桃花曲
篇目：六十六首之十二
朝代：唐
作者：顧況
卷別：卷七十七：雜曲歌辭十七
詩文：魏帝宮人舞鳳樓，隋家天子泛龍舟。君王夜醉春眠晏，不覺桃花逐水流。
---
顧況·樂府 (六十六首之四十六)
詩題：樂府
篇目：六十六首之四十六
朝代：唐
作者：顧況
卷別：卷七十七：雜曲歌辭十七
詩文：暖谷春光至，宸遊近甸榮。雲隨天仗轉，風入御簾輕。翠蓋浮佳氣，朱樓倚太清。朝臣冠劍退，宮女管弦迎。細草承雕輦，繁花入幔城。文房開聖藻，武衛宿天營。玉醴隨觴至，銅壺逐漏行。五星含土德，萬姓徹中聲。親祀先崇典，躬推示勸耕。國風新正樂，農器近消兵。道德關河固，刑章日月明。野人同鳥獸，率舞感昇平。
---
顧況·步虛詞 (六十九首之三十五)
詩題：步虛詞
篇目：六十九首之三十五
朝代：唐
作者：顧況
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：迥步遊三洞，清心禮七真。飛符超羽翼，禁火醮星辰。殘藥沾雞犬，靈香出鳳麟。壺中無窄處，願得一容身。
---
顧況·烏夜啼，二首之一 (西曲歌上，二十六首之二十)
詩題：烏夜啼，二首之一
篇目：西曲歌上，二十六首之二十
朝代：唐
作者：顧況
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：玉房掣鎖聲翻葉，銀箭添泉遶霜堞。畢逋發刺月銜城。八九雛飛其母驚。此是天上老鴉鳴，人間老鴉無此聲。搖雜佩，耿華燭，良夜羽人彈此曲，東方曈曈赤日旭。
---
顧況·烏夜啼，二首之二 (西曲歌上，二十六首之二十一)
詩題：烏夜啼，二首之二
篇目：西曲歌上，二十六首之二十一
朝代：唐
作者：顧況
卷別：卷四十七：清商曲辭四
詩題解：《唐書·樂志》曰：「《烏夜啼》者，宋臨川王義慶所作也。元嘉十七年，徙彭城王義康於豫章。義慶時為江州，至鎮，相見而哭。文帝聞而怪之，徵還慶大懼，伎妾夜聞烏夜啼聲，扣齋閣云：『明日應有赦。』其年更為南兗州刺史，因此作歌。故其和云：『夜夜望郎來，籠窗窗不開。』今所傳歌辭，似非義慶本旨。」《教坊記》曰：「《烏夜啼》者，元嘉二十八年，彭城王義康有罪放逐，行次潯陽；江州刺史衡陽王義季，留連飲宴，歷旬不去。帝聞而怒，皆囚之。會稽公主，姊也，嘗與帝宴洽，中席起拜。帝未達其旨，躬止之。主流涕曰：『車子歲暮，恐不為階下所容！』車子，義康小字也。帝指蔣山曰：『必無此，不爾，便負初寧陵。』武帝葬於蔣山，故指先帝陵為誓。因封餘酒寄義康，且曰：『昨與會稽姊飲，樂，憶弟，故府所飲酒往，遂宥之。』使未達潯陽，衡陽家人扣二王所囚院曰：『昨夜烏夜啼，官當有赦。』少頃使至，二王得釋，故有此曲。」按史書稱臨川王義康為江州，而云衡陽王義季，傳之誤也。《古今樂錄》：「《烏夜啼》，舊舞十六人。」《樂府解題》曰：「亦有《烏棲曲》，不知與此同否。」
詩文：月出江林西，江林寂寂城鴉啼。昔人何處為此曲，今人何處聽不足。城寒月曉馳思深，江上青草為誰綠。
---
顧況·琴歌 (四十四首之四十四)
詩題：琴歌
篇目：四十四首之四十四
朝代：唐
作者：顧況
卷別：卷六十：琴曲歌辭四
詩文：琴調秋些，胡風遶雪。峽泉聲咽，佳人愁些。
---
顧況·短歌行，六首之一 (平調曲一，三十七首之二十六)
詩題：短歌行，六首之一
篇目：平調曲一，三十七首之二十六
朝代：唐
作者：顧況
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：城邊路，今人犁田昔人墓。岸上沙，昔時江水今人家。今人昔人共長嘆，四氣相催節回換。明月皎皎入華池，白雲離離度清漢。
---
顧況·短歌行，六首之三 (平調曲一，三十七首之二十八)
詩題：短歌行，六首之三
篇目：平調曲一，三十七首之二十八
朝代：唐
作者：顧況
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：新繫青絲百尺繩，心在君家轆轤上。我心皎潔君不知，轆轤一轉一惆悵。
---
顧況·短歌行，六首之二 (平調曲一，三十七首之二十七)
詩題：短歌行，六首之二
篇目：平調曲一，三十七首之二十七
朝代：唐
作者：顧況
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：我欲昇天天隔霄，我思渡水水無橋。我欲上山山路險，我欲汲井井泉遙。越人翠被今何夕，獨立沙邊江草碧。紫燕西飛欲寄書，白雲何處逢來客。
---
顧況·短歌行，六首之五 (平調曲一，三十七首之三十)
詩題：短歌行，六首之五
篇目：平調曲一，三十七首之三十
朝代：唐
作者：顧況
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：臨重風，聽春鳥，別時多，見時少。愁人夜永不得眠【愁人一夜不得眠】，瑤井玉繩相向曉。
---
顧況·短歌行，六首之六 (平調曲一，三十七首之三十一)
詩題：短歌行，六首之六
篇目：平調曲一，三十七首之三十一
朝代：唐
作者：顧況
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：軒轅皇帝初得仙，鼎湖一去三千年。周流三十六洞天，洞中日月星辰連。騎龍駕景遊八極，軒轅弓劍無人識，東海青童寄消息。
---
顧況·短歌行，六首之四 (平調曲一，三十七首之二十九)
詩題：短歌行，六首之四
篇目：平調曲一，三十七首之二十九
朝代：唐
作者：顧況
卷別：卷三十：相和歌辭五
詩題解：《古今樂錄》曰：「王僧虔《技錄》云：『《短歌行》「仰瞻」一曲，魏氏遺令，使節朔奏樂，魏文制此辭，自撫箏和歌。歌者云「貴官彈箏」，貴官即魏文也。此曲聲制最美，辭不可入宴樂。』」《樂府解題》曰：「《短歌行》，魏武帝『對酒當歌，人生幾何』，晉陸機『置酒高堂，悲歌臨觴』，皆言當及時為樂也。」
詩文：何處春風吹曉幕，江南綠水通朱閣。美人二八面如花，泣向東風畏花落。
---
顧況·行路難，三首之一 (四十二首之四)
詩題：行路難，三首之一
篇目：四十二首之四
朝代：唐
作者：顧況
卷別：卷七十一：雜曲歌辭十一
詩文：君不見古來燒水銀，變作北邙山上塵。藕絲掛身在虛空，欲落不落愁殺人。睢水英雄多血刃，建章宮闕成灰燼。淮王身死桂枝折，徐氏一去音書絕。行路難，行路難，生死皆由天。秦皇漢武遭下脫，汝獨何人學神仙。
---
顧況·行路難，三首之三 (四十二首之六)
詩題：行路難，三首之三
篇目：四十二首之六
朝代：唐
作者：顧況
卷別：卷七十一：雜曲歌辭十一
詩文：君不見少年頭上如雲髮，少壯如雲老如雪。豈知灌頂有醍醐，能使清涼頭不熱。呂梁之水掛飛流，黿鼉蛟蜃不敢游。少年恃險若平地，獨倚長劍凌清秋。行路難，行路難，昔少年，今已老。前朝竹帛事皆空，日暮牛羊古城草。
---
顧況·行路難，三首之二 (四十二首之五)
詩題：行路難，三首之二
篇目：四十二首之五
朝代：唐
作者：顧況
卷別：卷七十一：雜曲歌辭十一
詩文：君不見擔雪塞井徒用力，炊砂作飯豈堪喫。一生肝膽向人盡，相識不如不相識。冬青樹上掛淩霄，歲晏花凋樹不凋。凡物各自有根本，種禾終不生豆苗。行路難，行路難，何處是平道。中心無事當富貴，今日覺君顏色好。
---
顧況·遊子吟 (三十一首之二十四)
詩題：遊子吟
篇目：三十一首之二十四
朝代：唐
作者：顧況
卷別：卷六十七：雜曲歌辭七
詩題解：漢蘇武詩曰：「幸有弦歌曲，可以喻中懷。請為遊子吟，泠泠一何悲。」又有《遊子移》，亦類此也。
詩文：故櫪思疲馬，故巢思迷禽。浮雲蔽我鄉，躑躅遊子吟。遊子悲久滯，浮雲鬱東岑。客堂無絲桐，落葉如秋霖。艱哉遠遊子，所以悲滯淫。一為浮雲詞，憤塞誰能禁。馳暉百年內，唯願展所欽。胡為不歸歟，坐使年病侵。未老霜遶鬢，非狂火燒心。太行何艱哉，北斗不可斟。夜晴星河出，耿耿辰與參。佳人夐青天，尺素重於金。泬寥群動異，眇默諸境森。苔衣上閒階，蜻蛚催寒砧。立身計幾誤，道險無容針。三年不還家，萬里遺錦衾。夢魂無重阻，離憂因古今。胡為不歸歟，孤負丘中琴。腰下是何物，牽纏曠登尋。朝與名山期，夕宿楚水陰。楚水殊演漾，名山杳嶇𡼲。客從洞庭來，婉孌瀟湘深。橘柚在南國，鴻雁遺秋音。下有碧草洲，上有青橘林。引燭窺洞穴，凌波睥天琛，蒲荷影參差，鳧鶴雛淋涔。浩歌惜芳杜，散發輕華簪。胡為不歸歟，淚下沾衣襟。鳶飛唳霄漢，螻蟻制鱣鱘。赫赫大聖朝，日月光照臨。聖主雖啟迪，奇人分堙沈。層城發雲韶，玉府鏘球琳。鹿鳴志豐草，況復虞人箴。
---
顧況·長安道 (漢橫吹曲三，六十八首之六十二)
詩題：長安道
篇目：漢橫吹曲三，六十八首之六十二
朝代：唐
作者：顧況
卷別：卷二十三：橫吹曲辭三
詩文：長安道，人無衣，馬無草，何不歸來山中老。
---
顧況·龍宮操 (四十四首之二十八)
詩題：龍宮操
篇目：四十四首之二十八
朝代：唐
作者：顧況
卷別：卷六十：琴曲歌辭四
詩題解：顧況曰：「壬子癸丑二年大水，時在滁，遂作此操，蓋大曆中也。」
詩文：龍宮月明光參差，精衛銜石東飛時，鮫人織綃採藕絲。翻江倒漢傾吳、蜀，漢女江妃杳相續，龍王宮中水不足。
---
顧野王·有所思 (漢鐃歌中，七十一首之六十一)
詩題：有所思
篇目：漢鐃歌中，七十一首之六十一
朝代：南朝陳
作者：顧野王
卷別：卷十七：鼓吹曲辭二
詩文：賤妾有所思，良人久征戍。笳鳴塞表城【笳鳴胡塞表】【笳明胡塞表】，花開落芳樹。白登澄月色，黃龍起煙霧。還聞《雉子斑》，非復長征賦。
---
顧野王·羅敷行 (相和曲下，五十三首之三十九)
詩題：羅敷行
篇目：相和曲下，五十三首之三十九
朝代：南朝陳
作者：顧野王
卷別：卷二十八：相和歌辭三
詩文：東隅麗春日，南陌採桑時。樓中結梳罷，提筐候早期。風輕鶯韻緩，霜灑落花遲。五馬光長陌，千騎絡青絲。使君徒遣信，賤妾畏蠶飢。
---
顧野王·芳樹 (漢鐃歌中，七十一首之三十八)
詩題：芳樹
篇目：漢鐃歌中，七十一首之三十八
朝代：南朝陳
作者：顧野王
卷別：卷十七：鼓吹曲辭二
詩文：上林通建章，雜樹遍林芳。日影桃蹊色，風吹梅逕香。幽山桂葉落，馳道柳條長。折榮疑路遠，用表莫相忘。
---
顧野王·豔歌行，三首之一 (瑟調曲四，三十九首之三十二)
詩題：豔歌行，三首之一
篇目：瑟調曲四，三十九首之三十二
朝代：南朝陳
作者：顧野王
卷別：卷三十九：相和歌辭十四
詩文：燕姬妍，趙女麗，出入王宮公主第。倚鳴瑟，歌未央，調弦八九弄，度曲兩三章。唯欣春日永，詎愁秋夜長。歌未央，倚鳴瑟。輕風飄落蕊，乳燕巢蘭室。結羅帷，玩朝日。窗開翠幔卷，妝罷金星出。爭攀四照花，競戲三條術。
---
顧野王·豔歌行，三首之三 (瑟調曲四，三十九首之三十四)
詩題：豔歌行，三首之三
篇目：瑟調曲四，三十九首之三十四
朝代：南朝陳
作者：顧野王
卷別：卷三十九：相和歌辭十四
詩文：齊倡趙女盡妖妍，珠簾玉砌併神仙。莫笑人來最落後，能使君恩得度前。豈知洛渚羅塵步，詎減天河秋夕渡。妖姿巧笑能傾城，那思他人不憎妒。蓮花藻井推芰荷，採菱妙曲勝陽阿。
---
顧野王·豔歌行，三首之二 (瑟調曲四，三十九首之三十三)
詩題：豔歌行，三首之二
篇目：瑟調曲四，三十九首之三十三
朝代：南朝陳
作者：顧野王
卷別：卷三十九：相和歌辭十四
詩文：夕臺行雨度，朝梁照日輝。東城採桑返，南市數錢歸。長歌挑碧玉，羅塵笑洛妃。欲知歡未盡，棲烏已夜飛。
---
顧野王·長安道 (漢橫吹曲三，六十八首之五十二)
詩題：長安道
篇目：漢橫吹曲三，六十八首之五十二
朝代：南朝陳
作者：顧野王
卷別：卷二十三：橫吹曲辭三
詩文：鳳樓臨廣路，仙掌入煙霞。章臺京兆馬，逸陌富平車。東門疏廣餞，北闕董賢家。渭橋縱觀罷，安能訪狹斜。
---
顧野王·陽春歌 (江南弄下，五十首之二十)
詩題：陽春歌
篇目：江南弄下，五十首之二十
朝代：南朝陳
作者：顧野王
卷別：卷五十一：清商曲辭八
詩文：春草正芳菲，重樓啟曙扉。銀鞍俠客至，柘彈婉童歸。池前竹葉滿，井上桃花飛。薊門寒未歇，為斷流黃機。
---
顧野王·隴頭水 (漢橫吹曲一，四十四首之十一)
詩題：隴頭水
篇目：漢橫吹曲一，四十四首之十一
朝代：南朝陳
作者：顧野王
卷別：卷二十一：橫吹曲辭一
詩文：隴底望秦川，迢遞隔風煙。簫條落野樹，幽咽響流泉。瀚海波難息，交河冰未堅。寧知蓋山水，逐節赴危絃。
---
馬戴·出塞 (漢橫吹曲一，四十四首之四十四)
詩題：出塞
篇目：漢橫吹曲一，四十四首之四十四
朝代：唐
作者：馬戴
卷別：卷二十一：橫吹曲辭一
詩題解：《晉書·樂志》曰：「《出塞》《入塞》曲，李延年造。」曹嘉之《晉書》曰：「劉疇嘗避亂塢壁，賈胡百數欲害之，疇無懼色，援笳而吹之，為《出塞》《入塞》之聲，以動其遊客之思，於是群胡皆垂泣而去。」按《西京雜記》曰：「戚夫人善歌《出塞》《入塞》《望歸》之曲。」則高帝時已有之，疑不起於延年也。唐又有《塞上》《塞下》曲，蓋出於此。
詩文：金帶連環束戰袍，馬頭衝雪度臨洮。卷旗夜劫單于帳，亂斫胡兵缺寶刀。
---
馬戴·塞下曲，二首之一 (樂府雜題三，五十七首之五十一)
詩題：塞下曲，二首之一
篇目：樂府雜題三，五十七首之五十一
朝代：唐
作者：馬戴
卷別：卷九十二：新樂府辭三
詩文：旌旗倒北風，霜霰逐南鴻。夜救龍城急，朝焚虜帳空。骨銷金鏃在，鬢改玉關中。卻想羲皇代，無人說戰功。
---
馬戴·塞下曲，二首之二 (樂府雜題三，五十七首之五十二)
詩題：塞下曲，二首之二
篇目：樂府雜題三，五十七首之五十二
朝代：唐
作者：馬戴
卷別：卷九十二：新樂府辭三
詩文：廣漠雲凝慘，日斜飛霰生。燒山搜猛獸，伏道擊回兵。風折旗竿曲，沙埋樹杪平【沙埋塞路平】。黃雲飛旦夕，偏奏苦寒聲。
---
馬戴·關山曲，二首之一 (相和曲中，四十六首之九)
詩題：關山曲，二首之一
篇目：相和曲中，四十六首之九
朝代：唐
作者：馬戴
卷別：卷二十七：相和歌辭二
詩文：金鎖耀兜鍪，黃雲拂紫騮。叛羌旗下戮，陷壁夜中收。霜霰戎衣故，關河磧氣秋。箭瘡殊未合，更遣擊蘭州。
---
馬戴·關山曲，二首之二 (相和曲中，四十六首之十)
詩題：關山曲，二首之二
篇目：相和曲中，四十六首之十
朝代：唐
作者：馬戴
卷別：卷二十七：相和歌辭二
詩文：火發龍山北，中宵易左賢。勒兵臨漢水，驚雁散胡天。木落防河急，軍孤受敵偏。猶聞漢皇怒，按劍待開邊。
---
馬戴·雀臺怨 (平調曲二，四十五首之二十八)
詩題：雀臺怨
篇目：平調曲二，四十五首之二十八
朝代：唐
作者：馬戴
卷別：卷三十一：相和歌辭六
詩文：魏宮歌舞地，蝶戲鳥還鳴。玉座人難到，銅臺雨滴平。西陵樹不見，漳浦草空生。萬恨盡埋此，徒懸千載名。
---
馬援·武溪深行 (四十八首之十三)
詩題：武溪深行
篇目：四十八首之十三
朝代：漢
作者：馬援
卷別：卷七十四：雜曲歌辭十四
詩題解：一曰《武陵深行》。崔豹《古今註》曰：「《武溪深》，馬援南征之所作也。援門生爰寄生善吹笛，援作歌，令寄生吹笛以和之。名曰《武溪深》。」
詩文：滔滔武溪一何深，鳥飛不度，獸不敢臨。嗟哉武溪兮多毒淫！
---
馮伉·迎俎酌獻 (唐享文敬太子廟樂章，六首之三)
詩題：迎俎酌獻
篇目：唐享文敬太子廟樂章，六首之三
朝代：唐
作者：馮伉
卷別：卷十二：郊廟歌辭十二
詩文：撰日瞻景，誠陳樂張。禮容秩秩，羽舞煌煌。肅將滌濯，祗薦芬芳。永錫繁祉，思深享嘗。
---
駱賓王·從軍中行路難，二首之一 (四十二首之二十六)
詩題：從軍中行路難，二首之一
篇目：四十二首之二十六
朝代：唐
作者：駱賓王
卷別：卷七十一：雜曲歌辭十一
詩文：君不見封狐雄虺篡自成群，憑深負固結妖氛。玉璽分兵徵惡少，金壇受律動將軍。將軍擁旄宣廟略，戰士橫行靜夷落。長驅一息背銅梁，直指三巴逾劍閣。閣道岧嶢上戍樓，劍門遙裔俯靈丘。邛關九折無平路，江水雙源有急流。征役無期返，他鄉歲華晚。杳杳丘陵出，蒼蒼林薄遠。途危紫蓋峰，路澀青泥坂。去去指哀牢，行行入不毛。絕壁千里險，連山四望高。中外分區宇，夷夏殊風土。交趾枕南荒，昆彌臨北戶。川源饒毒霧，溪谷多淫雨。行潦四時流，崩查千歲古。漂梗飛蓬不自安，捫藤引葛度危巒。昔時聞道從軍樂，今日方知行路難。蒼江綠水東流駛，炎洲丹徼南中地。南中南斗映星河，秦川秦塞阻煙波。三春邊地風光少，五月瀘中瘴癘多。朝驅疲斥候，夕息倦誰何。向月彎繁弱，連星轉太阿。重義輕生懷一顧，東伐西征凡幾度。夜夜朝朝斑鬢新，年年歲歲戎衣故。灞城隅，滇池水。天涯望轉積，地際行無已。徒覺炎涼節物非，不知關山千萬里。棄置勿重陳，重陳多苦辛。且悅清笳梅柳曲，詎憶芳園桃李人。絳節朱旗分白羽，丹心白刃酬明主。但令一技君王識，誰憚三邊征戰苦。行路難，行路難，歧路幾千端。無復歸雲憑短翰，空餘望日想長安。
---
駱賓王·從軍中行路難，二首之二 (四十二首之二十七)
詩題：從軍中行路難，二首之二
篇目：四十二首之二十七
朝代：唐
作者：駱賓王
卷別：卷七十一：雜曲歌辭十一
詩文：君不見玉關塵色暗邊亭，銅鞮雜虜寇長城。天子按劍徵餘勇，將軍受脤事橫行。七德龍韜開玉帳，千里鼉鼓疊金鉦。陰山苦霧埋高壘，交河孤月照連營。連營去去無窮極，擁旆遙遙過絕國。陣雲朝結晦天山，寒沙夕漲迷疏勒。龍鱗水上開魚貫，馬首山前振鵰翼。長驅萬里讋祁連，分麾三命武功宣。百發烏號遙碎柳，七尺龍交迴照蓮。春來秋去移灰琯，蘭閨柳市芳塵斷。雁門迢遞尺書稀，鴛被相思雙帶緩。行路難，誓令氛祲靜皋蘭。但使封侯龍額貴，詎隨中婦鳳樓寒。
---
駱賓王·從軍行 (平調曲四，五十八首之三)
詩題：從軍行
篇目：平調曲四，五十八首之三
朝代：唐
作者：駱賓王
卷別：卷三十三：相和歌辭八
詩文：平生一顧念【平生一顧重】，意氣溢三軍。野日分戈影，天星合劍文。弓弦抱漢月，馬足踐胡塵。不求生入塞，唯當死報君。
---
駱賓王·棹歌行 (瑟調曲五，四十四首之三十四)
詩題：棹歌行
篇目：瑟調曲五，四十四首之三十四
朝代：唐
作者：駱賓王
卷別：卷四十：相和歌辭十五
詩文：寫月塗黃罷，凌波拾翠通。鏡花搖芰日，衣麝入荷風。葉密舟難蕩，蓮疏浦易空。鳳媒羞自託，鴛翼恨難窮。秋帳燈花翠，倡樓粉色紅。相思無別曲，併在棹歌中。
---
駱賓王·王昭君 (吟嘆曲，五十九首之十)
詩題：王昭君
篇目：吟嘆曲，五十九首之十
朝代：唐
作者：駱賓王
卷別：卷二十九：相和歌辭四
詩文：斂容辭豹尾，緘怨度龍鱗。金鈿明漢月，玉箸染胡塵。妝鏡菱花暗，愁眉柳葉嚬。唯有清笳曲，時聞芳樹春。
---
高允生·王子喬 (吟嘆曲，五十九首之五十七)
詩題：王子喬
篇目：吟嘆曲，五十九首之五十七
朝代：南朝梁
作者：高允生
卷別：卷二十九：相和歌辭四
詩題解：劉向《列仙傳》曰：「王子喬者，周靈王太子晉也，好吹笙作鳳鳴。遊伊、洛之間，道人浮丘公接以上嵩高山。三十餘年後，求之於山上，見桓良曰：『告我家，七月七日待我於緱氏山頭。』至時，果乘白鶴駐山頭，望之不得到，舉手謝時人，數日而去。為立祠於緱氏山下及嵩高之首焉。」
詩文：仙化非常道，其義出自然。王喬誕神氣，白日忽升天。晻曖御雲氣，飄颻乘長煙。寄想崆峒外，翱翔宇宙間。七月有佳節【七月有佳期】，控鶴崇崖巔。永與時人別，一去不復旋。
---
高允生·百里奚歌 (歌辭一，三十八首之三十)
詩題：百里奚歌
篇目：歌辭一，三十八首之三十
朝代：南朝梁
作者：高允生
卷別：卷八十三：雜歌謠辭一
詩文：羈旅入秦庭，始得收顯曜。釋褐出輜車，卓為千乘道。豔色進華容，繁弦發徵調。居貴易素心，翻然忘久要。裝金五羊皮，寫情陳所告。豈徒望自傷，念君無定操。
---
高允·王子喬 (吟嘆曲，五十九首之五十八)
詩題：王子喬
篇目：吟嘆曲，五十九首之五十八
朝代：北朝北魏
作者：高允
卷別：卷二十九：相和歌辭四
詩題解：劉向《列仙傳》曰：「王子喬者，周靈王太子晉也，好吹笙作鳳鳴。遊伊、洛之間，道人浮丘公接以上嵩高山。三十餘年後，求之於山上，見桓良曰：『告我家，七月七日待我於緱氏山頭。』至時，果乘白鶴駐山頭，望之不得到，舉手謝時人，數日而去。為立祠於緱氏山下及嵩高之首焉。」
詩文：王少卿，王少卿，超升飛龍翔天庭。遺儀景，雲漢酬，光鶩電逝忽若浮。騎日月，從列星，跨騰太廓逾窅冥。尋元氣，出天門，窮覽有無究道根。
---
高允·羅敷行 (相和曲下，五十三首之四十)
詩題：羅敷行
篇目：相和曲下，五十三首之四十
朝代：北朝北魏
作者：高允
卷別：卷二十八：相和歌辭三
詩文：邑中有好女，姓秦字羅敷。巧笑美回盼，鬢髮復凝膚。腳著花文履，耳穿明月珠。頭作墮馬髻，倒枕象牙梳。姌姌善趨步，襜襜曳長裙。王侯為之顧，駟馬自踟躕。
---
高孝緯·空城雀 (三十三首之二十七)
詩題：空城雀
篇目：三十三首之二十七
朝代：北朝北魏
作者：高孝緯
卷別：卷六十八：雜曲歌辭八
詩題解：《樂府解題》曰：「鮑照《空城雀》云：『雀乳四鷇，空城之阿。』言輕飛近集，茹腹辛傷，免網羅而已。」
詩文：百雉何寥廓，四面風雲上。紈素久為塵，池臺尚可仰。啾啾雀噪城，鬱鬱無歡賞。日暮縈心曲，橫琴聊自獎。
---
高蟾·長門怨，二首之一 (楚調曲中，五十五首之四十八)
詩題：長門怨，二首之一
篇目：楚調曲中，五十五首之四十八
朝代：唐
作者：高蟾
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：天上何勞萬古春，君前誰是百年人。魂銷尚愧金爐燼，思起猶慚玉輦塵。煙翠薄情攀不得，星芒浮豔採無因。可憐明鏡來明向，何似恩光朝夕新。
---
高蟾·長門怨，二首之二 (楚調曲中，五十五首之四十九)
詩題：長門怨，二首之二
篇目：楚調曲中，五十五首之四十九
朝代：唐
作者：高蟾
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：天上鳳凰休寄夢，人間鸚鵡舊堪悲。平生心緒無人識，一隻金梭萬丈絲。
---
高適·九曲詞，三首之一 (樂府雜題二，五十首之三十六)
詩題：九曲詞，三首之一
篇目：樂府雜題二，五十首之三十六
朝代：唐
作者：高適
卷別：卷九十一：新樂府辭二
詩題解：《河圖》曰：「黃河出崑崙山，東北流千里，折西而行，至於蒲山。南流千里，至於華山之陰。東流千里，至於桓雍。北流千里，至於下津。河水九曲，長九千里，入于渤海。」酈道元《水經注》曰：「黃河百里一小曲，千里一曲一直矣。」《新唐書》曰：「天寶中，哥舒翰攻破吐蕃洪濟、大莫等城，數黃河九曲，以其地置洮陽邵。」適由是作《九曲詞》。
詩文：鐵騎橫行鐵嶺頭，西看邏逤取封侯。青海只今將飲馬，黃河不用更防秋。
---
高適·九曲詞，三首之三 (樂府雜題二，五十首之三十八)
詩題：九曲詞，三首之三
篇目：樂府雜題二，五十首之三十八
朝代：唐
作者：高適
卷別：卷九十一：新樂府辭二
詩題解：《河圖》曰：「黃河出崑崙山，東北流千里，折西而行，至於蒲山。南流千里，至於華山之陰。東流千里，至於桓雍。北流千里，至於下津。河水九曲，長九千里，入于渤海。」酈道元《水經注》曰：「黃河百里一小曲，千里一曲一直矣。」《新唐書》曰：「天寶中，哥舒翰攻破吐蕃洪濟、大莫等城，數黃河九曲，以其地置洮陽邵。」適由是作《九曲詞》。
詩文：萬騎爭歌楊柳春，千場對舞繡騏驎。到處盡逢歡洽事，相看總是太平人。
---
高適·九曲詞，三首之二 (樂府雜題二，五十首之三十七)
詩題：九曲詞，三首之二
篇目：樂府雜題二，五十首之三十七
朝代：唐
作者：高適
卷別：卷九十一：新樂府辭二
詩題解：《河圖》曰：「黃河出崑崙山，東北流千里，折西而行，至於蒲山。南流千里，至於華山之陰。東流千里，至於桓雍。北流千里，至於下津。河水九曲，長九千里，入于渤海。」酈道元《水經注》曰：「黃河百里一小曲，千里一曲一直矣。」《新唐書》曰：「天寶中，哥舒翰攻破吐蕃洪濟、大莫等城，數黃河九曲，以其地置洮陽邵。」適由是作《九曲詞》。
詩文：許國從來徹廟堂，連年不為在疆場。將軍天上封侯印，御史臺中異姓王。
---
高適·塞上 (樂府雜題三，五十七首之二十五)
詩題：塞上
篇目：樂府雜題三，五十七首之二十五
朝代：唐
作者：高適
卷別：卷九十二：新樂府辭三
詩文：東出盧龍塞，浩然客思孤。亭堠列萬里，漢兵猶備胡。邊塵滿北溟，虜騎正南驅。轉鬥豈長策，和親非遠圖。惟昔李將軍，按節出皇都。總戎掃大漠，一戰擒單于。常懷感激心，願效縱橫謨。倚劍欲誰語，關河空鬱紆。
---
高適·大梁行 (樂府雜題四，六十首之五十)
詩題：大梁行
篇目：樂府雜題四，六十首之五十
朝代：唐
作者：高適
卷別：卷九十三：新樂府辭四
詩文：古城莽蒼饒荊榛，驅馬荒城愁殺人。魏王宮觀盡禾黍，信陵賓客隨灰塵。憶昔雄都舊朝市，軒車照曜歌鐘起。軍容帶甲三十萬，國步連衡一千里。全盛須臾那可論，高臺曲池無復存。遺墟但見狐狸跡，古地空多草木根【古地空餘草木根】。暮天搖落傷懷抱，撫劍悲歌對秋草。俠客猶朱亥名，行人尚識夷門道。白璧黃金萬戶侯，寶刀駿馬填山丘。年代淒涼不可問，往來唯見水東流。
---
高適·燕歌行 (平調曲三，四十五首之十八)
詩題：燕歌行
篇目：平調曲三，四十五首之十八
朝代：唐
作者：高適
卷別：卷三十二：相和歌辭七
詩題解：《樂府解題》曰：「晉樂奏魏文帝『秋風』『別日』二曲，言時序遷換，行役不歸，婦人怨曠無所訴也。」《廣題》曰：「燕，地名也，言良人從役於燕，而為此曲。」
詩文：漢家煙塵在東北，漢將辭家破殘賊。男兒本自重橫行，天子非常賜顏色。摐金伐鼓下榆關，旌旗逶迤碣石間。校尉羽書飛瀚海，單于獵火照狼山。山川蕭條極邊土，胡騎憑凌雜風雨。戰士軍前半死生，美人帳下猶歌舞！大漠窮秋塞草衰，孤城落日鬥兵稀。身當恩遇常輕敵，力盡關山未解圍。鐵衣遠戍辛勤久，玉箸應啼別離後。少婦城南欲斷腸，征人薊北空迴首。邊風飄飄那可度，絕域蒼茫更何有【絕域蒼茫無所有】。殺氣三時作陣雲，寒聲一夜傳刁斗。相看白刃血紛紛，死節從來豈顧勳。君不見沙場征戰苦，至今猶憶李將軍。
---
高適·秋胡行 (清調曲四，三十四首之三十四)
詩題：秋胡行
篇目：清調曲四，三十四首之三十四
朝代：唐
作者：高適
卷別：卷三十六：相和歌辭十一
詩題解：《西京雜記》曰：「魯人秋胡，娶妻三月，而遊宦三年，休還家。其婦採桑於郊。胡至郊而不識其妻也，見而悅之，乃遺黃金一鎰。妻曰：『妾有夫，遊宦不返。幽閨獨處，三年于茲，未有被辱於今日也。』採桑不顧，胡慚而退。至家，問：『妻何在？』曰：『行採桑於郊，未返。』既歸還，乃向所挑之婦也，夫妻並慚。妻赴沂水而死。」《列女傳》曰：「魯秋潔婦者，魯秋胡之妻也。既納之五日去，而宦於陳，五年乃歸。未至其家，見路傍有美婦人，方採桑而說之。下車謂曰：『力田不如逢豐年，力桑不如見國卿。今吾有金，願以與夫人。』婦曰：『採桑力作，紡績織紝以供衣食，奉二親養。夫子已矣，不願人之金。』秋胡遂去。歸至家，奉金遺母，使人呼其婦。婦至，乃鄉採桑者也。婦汙其行，去而東走，自投於河而死。」《樂府解題》曰：「後人哀而賦之，為《秋胡行》。若魏文帝辭雲：『堯任舜禹，當復何為。』亦題曰《秋胡行》。」《廣題》曰：「曹植《秋胡行》，但歌魏德，而不取秋胡事，與文帝之辭同也。」
詩文：妾本邯鄲未嫁時，容華倚翠人未知。一朝結髮從君子，將妾迢迢東路陲。時逢大道無難阻，君方遊宦從陳、汝。蕙樓獨臥頻度春，彩落辭君幾徂暑。三月垂楊蠶未眠，攜籠結侶南陌邊。道逢行子不相識，贈妾黃金買少年。妾家夫婿輕離久，寸心誓與長相守。願言行路莫多情，送妾貞心在人口。日暮蠶飢相命歸，攜籠端飾來庭闈。勞心苦力終無恨，所冀君恩那可依。聞說行人已歸止，乃是向來贈金子。相看顏色不復言，相顧懷慚有何已。從來自隱無疑背，直為君情也相會。如何咫尺仍有情，況復迢迢千里外！此時顧恩不顧身，念君此日赴河津。莫道向來不得意，故欲留規誡後人。
---
高適·薊門行，五首之一 (三十四首之二十一)
詩題：薊門行，五首之一
篇目：三十四首之二十一
朝代：唐
作者：高適
卷別：卷六十一：雜曲歌辭一
詩文：邊城十一月，雨雪亂霏霏。元戎號令嚴，人馬亦輕肥。羌胡無盡日，征戰幾時歸。
---
高適·薊門行，五首之三 (三十四首之二十三)
詩題：薊門行，五首之三
篇目：三十四首之二十三
朝代：唐
作者：高適
卷別：卷六十一：雜曲歌辭一
詩文：薊門逢古老，獨立思氛氳。一身既零丁，頭鬢白紛紛。勳庸今已矣，不識霍將軍。
---
高適·薊門行，五首之二 (三十四首之二十二)
詩題：薊門行，五首之二
篇目：三十四首之二十二
朝代：唐
作者：高適
卷別：卷六十一：雜曲歌辭一
詩文：幽州多騎射，結髮重橫行。一朝事將軍，出入有聲名。紛紛獵秋草，相向角弓鳴。
---
高適·薊門行，五首之五 (三十四首之二十五)
詩題：薊門行，五首之五
篇目：三十四首之二十五
朝代：唐
作者：高適
卷別：卷六十一：雜曲歌辭一
詩文：漢家能用武，開拓窮異域。戍卒厭糠覈，降胡飽衣食。開亭試一望，吾欲涕霑臆。
---
高適·薊門行，五首之四 (三十四首之二十四)
詩題：薊門行，五首之四
篇目：三十四首之二十四
朝代：唐
作者：高適
卷別：卷六十一：雜曲歌辭一
詩文：茫茫長城外，日沒更煙塵。胡騎雖憑陵，漢兵不顧身。古樹滿空塞，黃雲愁殺人。
---
高適·行路難，二首之一 (四十二首之八)
詩題：行路難，二首之一
篇目：四十二首之八
朝代：唐
作者：高適
卷別：卷七十一：雜曲歌辭十一
詩文：君不見富家翁，昔時貧賤誰比數。一朝金多結豪貴，萬事勝人健如虎。子孫成長滿眼前，妻能管弦妾能舞。自矜一朝忽如此，卻笑傍人獨悲苦【卻笑傍人獨愁苦】。東鄰少年安所如，席門窮巷出無車。有才不肯學干謁，何用年年空讀書。
---
高適·行路難，二首之二 (四十二首之九)
詩題：行路難，二首之二
篇目：四十二首之九
朝代：唐
作者：高適
卷別：卷七十一：雜曲歌辭十一
詩文：長安少年不少錢，能騎駿馬鳴金鞭。五侯相逢大道邊，美人弦管爭留連。黃金如斗不敢惜，片言如山莫棄捐。安知憔悴讀書者，暮宿虛臺私自憐。
---
高適·邯鄲少年行 (六十三首之六十二)
詩題：邯鄲少年行
篇目：六十三首之六十二
朝代：唐
作者：高適
卷別：卷六十六：雜曲歌辭六
詩文：邯鄲城南遊俠子，自矜生長邯鄲裏。千場縱博家仍富，幾度報讎身不死。宅中歌笑日紛紛，門外車馬如雲屯，未知肝膽向誰是，今人卻憶平原君。君不見今人交態薄，黃金用盡還疏索。以茲感激辭舊遊【以茲感嘆辭舊遊】，更於時事無所求。且與少年飲美酒，往來射獵西山頭。
---
高適·銅雀妓 (平調曲二，四十五首之十九)
詩題：銅雀妓
篇目：平調曲二，四十五首之十九
朝代：唐
作者：高適
卷別：卷三十一：相和歌辭六
詩文：日暮銅雀迥，幽聲玉座清【幽深玉座清】。蕭森松柏望，委鬱綺羅情。君恩不再重，妾舞為誰輕？
---
高駢·步虛詞 (六十九首之六十八)
詩題：步虛詞
篇目：六十九首之六十八
朝代：唐
作者：高駢
卷別：卷七十八：雜曲歌辭十八
詩題解：《樂府解題》曰：「《步虛詞》，道家曲也，備言眾仙縹緲輕舉之美。」
詩文：青溪道士人不識，上天下天鶴一隻。洞門深鎖碧窗寒，滴露研珠寫《周易》。
---
魏徵·出關 (漢橫吹曲一，四十四首之二十五)
詩題：出關
篇目：漢橫吹曲一，四十四首之二十五
朝代：唐
作者：魏徵
卷別：卷二十一：橫吹曲辭一
詩文：中原還逐鹿，投筆事戎軒。縱橫計不就，慷慨志猶存。策杖謁天子，驅馬出關門。請纓繫南越，憑軾下東藩。鬱紆陟高岫，出沒望平原。古木吟寒鳥，空山啼夜猿。既傷千里目，還驚九折魂。豈不憚艱險，深懷國士恩。季布無二諾，侯嬴重一言。人生感意氣，功名誰復論。
---
魏收·挾瑟歌 (歌辭四，四十八首之二十三)
詩題：挾瑟歌
篇目：歌辭四，四十八首之二十三
朝代：北朝北齊
作者：魏收
卷別：卷八十六：雜歌謠辭四
詩文：春風宛轉入曲房，兼送小苑百花香。白馬金鞍去未返，紅妝玉箸下成行。
---
魏收·櫂歌行 (瑟調曲五，四十四首之三十一)
詩題：櫂歌行
篇目：瑟調曲五，四十四首之三十一
朝代：北朝北齊
作者：魏收
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：雪溜添春浦，花水足新流。桃發武陵岸，柳拂武昌樓。
---
魏收·永世樂 (五十三首之四十二)
詩題：永世樂
篇目：五十三首之四十二
朝代：北朝北齊
作者：魏收
卷別：卷七十五：雜曲歌辭十五
詩題解：《隋書·樂志》曰：「後魏太武平河西，得西涼樂，其歌曲有《永世樂》。」
詩文：綺窗斜影入，上客酒須添。翠羽方開美，鉛華汗不霑。關門今可下，落珥不相嫌。
---
魏收·美女篇，二首之一 (齊瑟行，十九首之六)
詩題：美女篇，二首之一
篇目：齊瑟行，十九首之六
朝代：北朝北齊
作者：魏收
卷別：卷六十三：雜曲歌辭三
詩題解：美女者，以喻君子。言君子有美行，願得明君而事之。若不遇時，雖見徵求，終不屈也。
詩文：楚襄遊夢去，陳思朝洛歸。參差結旌旆，掩靄頓驂騑。變化看臺曲，駭散屬川沂。仍令賦神女，俄聞要虙妃。照梁何足豔，昇霞反奮飛。可言不可見，言是復言非。
---
魏收·美女篇，二首之二 (齊瑟行，十九首之七)
詩題：美女篇，二首之二
篇目：齊瑟行，十九首之七
朝代：北朝北齊
作者：魏收
卷別：卷六十三：雜曲歌辭三
詩題解：美女者，以喻君子。言君子有美行，願得明君而事之。若不遇時，雖見徵求，終不屈也。
詩文：■■■■■，我帝更朝衣。擅寵無論賤，入憂不嫌微。智瓊非俗物，羅敷本自稀。居然陋西子，定可比南威。新吳何為誤，舊鄭果難依。甘言誠易污，得失定因機。無憎藥英妒，心賞易侵違。
---
魯范·神仙篇 (三十三首之十)
詩題：神仙篇
篇目：三十三首之十
朝代：隋
作者：魯范
卷別：卷六十四：雜曲歌辭四
詩文：王遠尋仙至，欒巴訪術迴。乘空向紫府，控鶴下蓬萊。霜分白鹿駕，日映流霞杯。煎金丹未熟，醒酒藥初開。乍應觀海變，誰肯畏年頹。
---
鮑令暉·自君之出矣 (五十二首之九)
詩題：自君之出矣
篇目：五十二首之九
朝代：南朝宋
作者：鮑令暉
卷別：卷六十九：雜曲歌辭九
詩題解：漢徐幹有《室思詩》五章，其第三章曰：「自君之出矣，明鏡暗不治。思君如流水，無有窮已時。」《自君之出矣》，蓋起於此。齊虞羲亦謂之《思君去時行》。
詩文：自君之出矣，臨軒不解顏。砧杵夜不發，高門晝恆關。帷中流熠耀，庭前華紫蘭。物枯識節異，鴻歸知客寒。遊取暮春盡，餘思待君還。
---
鮑機·伍子胥 (四十八首之四十七)
詩題：伍子胥
篇目：四十八首之四十七
朝代：南朝梁
作者：鮑機
卷別：卷七十四：雜曲歌辭十四
詩文：忠孝誠無報，感義本投身。日暮江波急，誰憐漁丈人。楚墓悲猶在【楚墓悲空在】，吳門恨未申【吳門怨未申】。
---
鮑氏君徽·關山月 (漢橫吹曲三，六十八首之二十六)
詩題：關山月
篇目：漢橫吹曲三，六十八首之二十六
朝代：唐
作者：鮑氏君徽
卷別：卷二十三：橫吹曲辭三
詩題解：《樂府解題》曰：「《關山月》，傷離別也。古《木蘭詩》曰：『萬裏赴戎機，關山度若飛。朔氣傳金柝，寒光照鐵衣。』」按相和曲有《度關山》，亦類此也。
詩文：高高秋月明，北照遼陽城。塞迥光初滿，風多暈更生。征人望鄉思，戰馬聞鞞聲【戰馬聞鞞驚】。朔風悲邊草，胡沙暗虜營。霜疑匣中劍，風憊原上旌。早晚謁金闕，不聞刁斗鳴【不聞刁斗聲】。
---
鮑溶　·壯士行 (三十一首之三十)
詩題：壯士行
篇目：三十一首之三十
朝代：唐
作者：鮑溶　
卷別：卷六十七：雜曲歌辭七
詩文：西方太白高，壯士羞病死。心知報恩處，對酒歌易水。砂鴻嗥天末，橫劍別妻子。蘇武執節歸，班超束書起。山河不足重，重在遇知己。
---
鮑溶·倚瑟行 (樂府雜題六，四十一首之四十)
詩題：倚瑟行
篇目：樂府雜題六，四十一首之四十
朝代：唐
作者：鮑溶
卷別：卷九十五：新樂府辭六
詩題解：《漢書》曰：「文帝至霸陵，慎夫人從。帝指視新豐道曰：『此走邯鄲道也。』使慎夫人鼓瑟，帝自倚瑟而歌，意悽愴悲懷。」李奇曰：「聲氣依倚瑟也。」顏師古曰：「慎夫人，邯鄲人。倚瑟即今之以歌合曲也。」
詩文：金輿傳警灞水涯，龍旗參天行殿巍。左文皇帝右慎姬，北面侍臣張釋之。因高知處邯鄲道，壽陵已見生秋草。萬世何人不此歸，一言出口堪生老。高歌倚瑟揚清悲，樂餘哀生知為誰。臣驚謠嘆不可放，願賜一言釋名妄。明珠為日紅亭亭，水銀為河玉為星。泉宮一閉秦國喪，牧童弄火驪山上。與世無情在速貧，棄屍於野由斯葬。生死茫茫不可知，是不一姓君莫悲。始皇有訓二世誓，君獨何人至於斯。灞陵一代無發毀，儉風本自張廷尉。
---
鮑溶·塞上 (樂府雜題三，五十七首之二十七)
詩題：塞上
篇目：樂府雜題三，五十七首之二十七
朝代：唐
作者：鮑溶
卷別：卷九十二：新樂府辭三
詩文：朔風號薊門，殺氣日夜興。咸陽三千里，鐵馬如飢鷹。行子久去鄉，見山不敢登。寒日慘大野，虜雲若飛鵬。西北防秋軍，麾幢宿層冰。匈奴天未喪，戰鼓長騰騰。漢卒馬上老，樊纓空絲繩。誠知天所驕，欲罷又不能。
---
鮑溶·塞上行 (樂府雜題三，五十七首之二十二)
詩題：塞上行
篇目：樂府雜題三，五十七首之二十二
朝代：唐
作者：鮑溶
卷別：卷九十二：新樂府辭三
詩文：西風應時筋角堅，承露牧馬水草冷。可憐黃河九曲盡，氈館牢落胡無影。
---
鮑溶·寒夜吟 (四十首之二十七)
詩題：寒夜吟
篇目：四十首之二十七
朝代：唐
作者：鮑溶
卷別：卷七十六：雜曲歌辭十六
詩文：九衢金吾夜行行，上宮玉漏遙分明。霜飆乘陰掃地起，旅鴻迷雪繞枕聲，遠人歸夢既不成。留家惜夜歡心發，羅幕畫堂深皎潔。蘭煙對酒客幾人，獸火揚光二三月。細腰楚姬絲竹間，白紵長袖歌閒閒，豈識苦寒損朱顏。
---
鮑溶·怨詩 (楚調曲中，五十五首之十一)
詩題：怨詩
篇目：楚調曲中，五十五首之十一
朝代：唐
作者：鮑溶
卷別：卷四十二：相和歌辭十七
詩文：女蘿寄松柏，綠蔓花綿綿。三五定君婚，結髮早移天。肅肅羊雁禮，泠泠琴瑟篇。恭承采蘩祀，敢效同居賢。皎日不留景，良時如逝川。秋心還遺愛，春貌無歸妍。翠袖洗朱粉，碧階封綺錢。新人易如玉，廢瑟難為弦。寄羨蕣華木，榮君香閣前。豈無搖落苦，貴與根蒂連。希君舊光景，照妾薄暮年。
---
鮑溶·悲哉行 (三十三首之十三)
詩題：悲哉行
篇目：三十三首之十三
朝代：唐
作者：鮑溶
卷別：卷六十二：雜曲歌辭二
詩題解：《歌錄》曰：「《悲哉行》，魏明帝造。」《樂府解題》曰：「陸機云：『遊客芳春林。』謝惠連云：『羈人感淑節。』皆言客遊感物憂思而作也。」
詩文：促促晨復昏，死生同一源。貴年不懼老，賤老傷久存。朗朗哭前歌，絳旌引幽魂。來為千金子，去臥百草根。黃土塞生路，悲風送回轅。金鞍舊良馬，四顧不入門。生結千歲念，榮及百代孫。黃金買性命，白刃讎一言。寧知北山上，松柏侵田園。
---
鮑溶·採珠行 (樂府雜題六，四十一首之十九)
詩題：採珠行
篇目：樂府雜題六，四十一首之十九
朝代：唐
作者：鮑溶
卷別：卷九十五：新樂府辭六
詩文：東方暮空海面平，驪龍弄珠燒月明。海人驚窺水底火，百寶錯落隨龍行。浮心一夜生姦見，月質龍軀看幾遍。擘波下去忘此身，迢迢謂海無靈神。海宮正當龍睡重，昨夜孤光今得弄。河伯空憂水府貧，天吳不敢相驚動。一團冰容掌上清，四面人入光中行。騰華乍搖白日影，銅鏡萬古羞為靈。海邊老翁怨狂子，抱珠哭向無底水。一富何須龍頷前，千金幾葬魚腸裏。鱗蟲變化回陰陽，填海破山無景光。拊心彷彿失珠意，此土為爾離農桑。飲風衣日亦飽暖，老翁擲卻荊雞卵。
---
鮑溶·採蓮曲，二首之一 (江南弄中，三十四首之二十四)
詩題：採蓮曲，二首之一
篇目：江南弄中，三十四首之二十四
朝代：唐
作者：鮑溶
卷別：卷五十：清商曲辭七
詩文：弄舟朅來南塘水，荷葉映身摘蓮子。暑衣清淨鴛鴦喜，作浪舞花驚不起。殷勤護惜纖纖指，水菱初熟多新刺。
---
鮑溶·採蓮曲，二首之二 (江南弄中，三十四首之二十五)
詩題：採蓮曲，二首之二
篇目：江南弄中，三十四首之二十五
朝代：唐
作者：鮑溶
卷別：卷五十：清商曲辭七
詩文：採蓮朅來水無風，蓮潭如鏡松如龍。夏衫短袖交斜紅，豔歌笑鬥新芙蓉，戲魚住聽蓮花東。
---
鮑溶·李夫人歌 (歌辭二，四十七首之二十五)
詩題：李夫人歌
篇目：歌辭二，四十七首之二十五
朝代：唐
作者：鮑溶
卷別：卷八十四：雜歌謠辭二
詩題解：《漢書·外戚傳》曰：「孝武李夫人，本以倡進。初，武帝愛其兄延年。平陽主因言，延年有女弟，帝乃召見之，實妙麗善舞，由是得幸。夫人少而早卒，帝思今不已。方士齊人少翁言能致其神，乃夜張燈燭，設帷帳，陳酒肉。而令帝居他帳，遙望見好女如李夫人之貌，還幄坐而步。又不得就視，帝愈益相思悲感，為作詩，令樂府諸音家弦歌之。」
詩文：璿閨羽帳華燭陳，方士夜降夫人神。葳蕤半露芙蓉色，窈窕將期環佩身。麗如三五月，可望難親近。嚬黛含犀竟不言，春思秋怨誰能問。欲求巧笑如生時，歌塵在空瑟銜絲。神來未及夢相見，帝比初亡心更悲。愛之欲其生又死，東流萬代無回水。宮漏丁丁夜向晨，煙消霧散愁方士。
---
鮑溶·湘妃列女操 (四十五首之十二)
詩題：湘妃列女操
篇目：四十五首之十二
朝代：唐
作者：鮑溶
卷別：卷五十七：琴曲歌辭一
詩文：有虞夫人哭虞後，淑女何事又傷離。竹上淚跡生不盡，寄哀雲和五十絲。雲和經奏鈞天曲，乍聽寶琴遙嗣續，三湘測測流急綠。秋夜露寒蜀帝飛，楓林月斜楚臣宿。更疑川宮日黃昏，暗攜女手殷勤言，環珮玲瓏有無間。終疑既遠雙悄悄，蒼梧舊雲豈難召，老猿心寒不可嘯。目眄眄兮意蹉跎，魂騰騰兮驚秋波。曲一盡兮憶再奏，眾弦不聲且如何。
---
鮑溶·秋思，三首之三 (蔡氏五弄，二十三首之十九)
詩題：秋思，三首之三
篇目：蔡氏五弄，二十三首之十九
朝代：唐
作者：鮑溶
卷別：卷五十九：琴曲歌詞三
詩文：季秋天地閒【季秋天地閉】，萬物生意足。我憂長於生，安得及草木。試從古人願，致酒歌秉燭。燕趙皆世人，詎能長似玉。俯憐老期近，仰視日車速。蕭颯禦風君，魂夢願相逐。百年夜銷半，端為垂纓束。
---
鮑溶·秋思，三首之二 (蔡氏五弄，二十三首之十八)
詩題：秋思，三首之二
篇目：蔡氏五弄，二十三首之十八
朝代：唐
作者：鮑溶
卷別：卷五十九：琴曲歌詞三
詩文：顧兔蝕殘月，幽光不如星。女兒晚事夫，顏色同秋螢。秋日邊馬思，武夫不遑寧。燕歌易水怨，劍舞蛟龍腥。風折連枝樹，水翻無蒂萍。立身多戶門，何必燕山銘。生世不如鳥，雙雙比翼翎。
---
鮑溶·織婦詞 (樂府雜題五，三十六首之十)
詩題：織婦詞
篇目：樂府雜題五，三十六首之十
朝代：唐
作者：鮑溶
卷別：卷九十四：新樂府辭五
詩文：百日織綵絲，一朝停杼機。機中有雙鳳，化作天邊衣。使人馬如風，誠不阻音徽。影響隨羽翼，雙雙繞君飛。行人豈願行，不怨不知歸。所怨天盡處，何人見光輝。
---
鮑溶·羽林行 (七首之四)
詩題：羽林行
篇目：七首之四
朝代：唐
作者：鮑溶
卷別：卷六十三：雜曲歌辭三
詩文：朝出羽林宮，入參雲臺議。獨請萬里行，不奏和親事。君王重年少，深納開邊利。寶馬雕玉鞍，一朝從萬騎。煌煌都門外，祖帳光七貴。歌鐘樂行軍，雲物慘別地。簫笳整部曲，幢蓋動郊次。臨風親戚懷，滿袖兒女淚。行行復何贈，長劍報恩字。
---
鮑溶·苦哉遠征人 (平調曲四，五十八首之四十八)
詩題：苦哉遠征人
篇目：平調曲四，五十八首之四十八
朝代：唐
作者：鮑溶
卷別：卷三十三：相和歌辭八
詩題解：晉陸機《從軍行》曰：「苦哉遠征人，飄飄窮四遐。」宋顏延年《從軍行》曰：「苦哉遠征人，畢力幹時艱。」蓋苦天下征伐也。又有《苦哉行》、《遠征人》，皆出於《從軍行》也。
詩文：征人歌古曲，攜手上河梁。李陵死別處，杳杳玄冥鄉。憶昔從此路，連年征鬼方。久行迷漢曆，三洗氈衣裳。百戰身且在，微功信難忘。遠承雲臺議，非勢孰敢當。落日弔李廣，白身過河陽。閒弓失月影，勞劍無龍光。去日姑束髮，今來發成霜。虛名乃閒事，生見父母鄉。掩抑《大風歌》，徘徊少年場。誠哉古人言，鳥盡良弓藏。
---
鮑溶·行路難 (四十二首之十六)
詩題：行路難
篇目：四十二首之十六
朝代：唐
作者：鮑溶
卷別：卷七十一：雜曲歌辭十一
詩文：玉堂向夕如無人，絲竹儼然宮商死。細人何言入君耳，塵生金樽酒如水。君今不念歲蹉跎，雁天明明涼露多。華燈青凝久照夜，綵童窈窕虛垂羅。入宮見妒君不察，莫入此地出風波。此時不樂早休息，女顏易老君如何。
---
鮑溶·采葛行 (樂府雜題一，四十三首之四十三)
詩題：采葛行
篇目：樂府雜題一，四十三首之四十三
朝代：唐
作者：鮑溶
卷別：卷九十：新樂府辭一
詩文：春溪幾回葛花黃，黃麝引子山山香。蠻女不惜手足損，鉤刀一一牽柔長。葛絲茸茸春雪體，深澗擇泉清處洗。殷勤十指蠶吐絲，當窗嫋娜聲高機。織成一尺無一兩，供進天子五月衣。水精夏殿開涼戶，冰山繞座猶難御。衣親玉體又何如，杳然獨對秋風曙。鏡湖女兒嫁鮫人，鮫綃逼肖色不分。吳中角簟泛清水，搖曳勝被三素雲。自茲貢薦無人惜，那敢更爭龍手跡。蠻女將來海市頭，賣與嶺南貧估客。
---
鮑溶·隴頭水 (漢橫吹曲一，四十四首之二十三)
詩題：隴頭水
篇目：漢橫吹曲一，四十四首之二十三
朝代：唐
作者：鮑溶
卷別：卷二十一：橫吹曲辭一
詩文：隴頭水，千古不堪聞。生歸蘇屬國，死別李將軍。細響風凋草，清哀雁落雲。
---
鮑溶·鳴雁行 (三十三首之二十二)
詩題：鳴雁行
篇目：三十三首之二十二
朝代：唐
作者：鮑溶
卷別：卷六十八：雜曲歌辭八
詩題解：衛《匏有苦葉》詩曰：「雝雝鳴雁，旭日始旦。」鄭康成云：「雁者隨陽而處，似婦人從夫，故昏禮用焉。雝雝，聲和也。」《鳴雁行》蓋出於此。
詩文：七月朔方雁心苦，聯影翻空落南土。八月江南陰復晴，浮雲繞天難夜行。羽翼勞痛心虛驚，一聲相呼百處鳴。楚童夜宿煙波側，沙上布羅連草色。月闇風悲欲下天，不知何處容棲息。楚童胡為傷我神，爾不曾任遠行人。江南羽族本不少，寧得網羅此客鳥。
---
鮑照　·朗月行 (三十三首之十七)
詩題：朗月行
篇目：三十三首之十七
朝代：南朝宋
作者：鮑照　
卷別：卷六十五：雜曲歌辭五
詩文：朗月出東山，照我綺窗前。窗中多佳人，被服妖且妍。靚妝坐帷裏，當戶弄清弦。鬢奪衛女迅，體絕飛燕先。為君歌一曲，當作《朗月篇》【堂上《朗月篇》】。酒至顏自解，聲和心亦宣。千金何足重，所存意氣間。
---
鮑照·中興歌，十首之七 (歌辭四，四十八首之七)
詩題：中興歌，十首之七
篇目：歌辭四，四十八首之七
朝代：南朝宋
作者：鮑照
卷別：卷八十六：雜歌謠辭四
詩文：九月秋水清，三月春花滋。千金逐良日，皆競中興時。
---
鮑照·中興歌，十首之九 (歌辭四，四十八首之九)
詩題：中興歌，十首之九
篇目：歌辭四，四十八首之九
朝代：南朝宋
作者：鮑照
卷別：卷八十六：雜歌謠辭四
詩文：襄陽是小地，壽陽非帝城。今日中興樂，遙治在上京。
---
鮑照·中興歌，十首之二 (歌辭四，四十八首之二)
詩題：中興歌，十首之二
篇目：歌辭四，四十八首之二
朝代：南朝宋
作者：鮑照
卷別：卷八十六：雜歌謠辭四
詩文：中興太平運，化清四海樂。祥景照玉臺，紫煙遊鳳閣。
---
鮑照·中興歌，十首之五 (歌辭四，四十八首之五)
詩題：中興歌，十首之五
篇目：歌辭四，四十八首之五
朝代：南朝宋
作者：鮑照
卷別：卷八十六：雜歌謠辭四
詩文：三五容色滿，四五妙華歇。已輸春日歡，分隨秋光沒。
---
鮑照·中興歌，十首之八 (歌辭四，四十八首之八)
詩題：中興歌，十首之八
篇目：歌辭四，四十八首之八
朝代：南朝宋
作者：鮑照
卷別：卷八十六：雜歌謠辭四
詩文：窮泰已有分，壽夭復屬天。既見中興樂，莫持憂自煎。
---
鮑照·中興歌，十首之六 (歌辭四，四十八首之六)
詩題：中興歌，十首之六
篇目：歌辭四，四十八首之六
朝代：南朝宋
作者：鮑照
卷別：卷八十六：雜歌謠辭四
詩文：北出湖邊戲，前還苑中遊。飛縠繞長松，馳管逐波流。
---
鮑照·中興歌，十首之十 (歌辭四，四十八首之十)
詩題：中興歌，十首之十
篇目：歌辭四，四十八首之十
朝代：南朝宋
作者：鮑照
卷別：卷八十六：雜歌謠辭四
詩文：梅花一時豔，竹葉千年色。願君松柏心，採照無窮極。
---
鮑照·中興歌，十首之四 (歌辭四，四十八首之四)
詩題：中興歌，十首之四
篇目：歌辭四，四十八首之四
朝代：南朝宋
作者：鮑照
卷別：卷八十六：雜歌謠辭四
詩文：白日照前窗，玲瓏綺羅中。美人掩輕扇，含思歌春風。
---
鮑照·出自薊北門行 (三十四首之十七)
詩題：出自薊北門行
篇目：三十四首之十七
朝代：南朝宋
作者：鮑照
卷別：卷六十一：雜曲歌辭一
詩題解：魏曹植《豔歌行》曰：「出自薊北門，遙望胡地桑。枝枝自相值，葉葉自相當。」《樂府解題》曰：「《出自薊北門行》，其致與《從軍行》同，而兼言燕薊風物，及突騎勇悍之狀。若鮑照云《羽檄起邊亭》，備敘征戰苦辛之意。」《通典》曰：「燕本秦上谷郡，薊即漁陽郡，皆在遼西。」《漢書》曰：「薊，故燕國也。」
詩文：羽檄起邊亭，烽火入咸陽。徵師屯廣武，分兵救朔方。嚴秋筋竿勁，虜陣精且強。天子按劍怒，使者遙相望。雁行緣石徑，魚貫度飛梁。蕭鼓流漢思，旌甲被胡霜。疾風衝塞起，沙礫自飄揚。馬看縮如蝟，角弓不可張。時危見臣節，世亂識忠良。投軀報明主，身死為國殤。
---
鮑照·升天行 (八首之四)
詩題：升天行
篇目：八首之四
朝代：南朝宋
作者：鮑照
卷別：卷六十三：雜曲歌辭三
詩題解：《樂府解題》曰：「《升天行》，曹植云：『日月何時留。』鮑照云：『家世宅關輔。』曹植又有《上仙籙》與《神游》《五遊》《龍欲升天》等篇，皆傷人世不永，俗情險艱，當求神仙，翱翔六合之外，與《飛龍》《仙人》《遠遊篇》《前緩聲歌》同意。」按《龍欲升天》，即《當牆欲高行》也。
詩文：家世宅關輔，勝帶宦王城。備聞十帝事，委曲兩都情。倦見物興衰，驟睹俗屯平。翩翻類迴掌【翩翩類迴掌】，怳惚似朝榮。窮塗悔短計，晚志愛長生。從師入遠岳，結友事仙靈。五芝發金記，九籥隱丹經。風餐委松宿，雲臥恣天行。冠霞金綵閣，解玉飲椒庭【解玉隱椒庭】。蹔遊越萬里，近別數千齡。鳳臺無還駕，簫管有遺聲。何時與爾曹【何當與爾曹】，啄腐共吞腥。
---
鮑照·君子有所思行 (三十四首之三十)
詩題：君子有所思行
篇目：三十四首之三十
朝代：南朝宋
作者：鮑照
卷別：卷六十一：雜曲歌辭一
詩題解：《樂府解題》曰：「《君子有所思行》，晉陸機云：『命駕登北山。』宋鮑照云：『西上登雀臺。』梁沈約云：『晨策終南首。』其旨言雕室麗色，不足為久歡，宴安酖毒，滿盈所宜敬忌，與《君子行》異也。」
詩文：西上登雀臺，東下望雲闕。層關肅天居，馳道直如髮。繡甍結飛霞，璇題納明月【璇題納行月】。築山擬蓬壺，穿池類溟渤。選色遍齊代，徵聲匝邛、越。陳鍾陪夕宴，笙歌待明發。年貌不可留，身意會盈歇。蟻壤漏山河，絲淚毀金骨。器惡含滿欹，物忌厚生沒。智哉眾多士，服理辨昭晣。
---
鮑照·吳歌，三首之一 (吳聲歌曲一，一百三十五首之一)
詩題：吳歌，三首之一
篇目：吳聲歌曲一，一百三十五首之一
朝代：南朝宋
作者：鮑照
卷別：卷四十四：清商曲辭一
詩文：夏口樊城岸，曹公卻月戍。但觀流水還，識是儂流下。
---
鮑照·吳歌，三首之三 (吳聲歌曲一，一百三十五首之三)
詩題：吳歌，三首之三
篇目：吳聲歌曲一，一百三十五首之三
朝代：南朝宋
作者：鮑照
卷別：卷四十四：清商曲辭一
詩文：人言荊江狹，荊江定自闊。五兩了無聞，風聲那得達。
---
鮑照·吳歌，三首之二 (吳聲歌曲一，一百三十五首之二)
詩題：吳歌，三首之二
篇目：吳聲歌曲一，一百三十五首之二
朝代：南朝宋
作者：鮑照
卷別：卷四十四：清商曲辭一
詩文：夏口樊城岸，曹公卻月樓。觀見流水還，識是儂淚流。
---
鮑照·堂上歌行 (三十三首之二十一)
詩題：堂上歌行
篇目：三十三首之二十一
朝代：南朝宋
作者：鮑照
卷別：卷六十五：雜曲歌辭五
詩文：四坐且莫諠【四坐且勿諠】，聽我堂上歌。昔仕京洛時，高門臨長河。出入重宮裏，結友曹與何。車馬相馳逐，賓朋好容華。陽春孟春月，朝光散流霞。輕步逐芳風，言笑弄丹葩。暉暉朱顏酡，紛紛織女梭。滿堂皆美人，目成對湘娥。雖謝侍君閒，明妝帶綺羅。箏笛更彈吹，高唱好相和。萬曲不關情【萬曲不關心】，一曲動情多。欲知情厚薄，更聽此聲過。
---
鮑照·夜坐吟 (四十首之二十二)
詩題：夜坐吟
篇目：四十首之二十二
朝代：南朝宋
作者：鮑照
卷別：卷七十六：雜曲歌辭十六
詩題解：《夜坐吟》，鮑照所作也。其辭曰「冬夜沉沉夜坐吟」，言聽歌逐音，因音託意也。宗夬又有《遙夜吟》，則言永夜獨吟，憂思未歇，與此不同。 
詩文：冬夜沉沉夜坐吟，含情未發已知心【含聲未發已知心】。霜入幕，風度林。朱燈滅，朱顏尋。體君歌，逐君音。不貴聲，貴意深。
---
鮑照·幽蘭，五首之一 (四十七首之七)
詩題：幽蘭，五首之一
篇目：四十七首之七
朝代：南朝宋
作者：鮑照
卷別：卷五十八：琴曲歌辭二
詩文：傾暉引暮色，孤景流恩顏。梅歇春欲罷，期渡往不還。
---
鮑照·幽蘭，五首之三 (四十七首之九)
詩題：幽蘭，五首之三
篇目：四十七首之九
朝代：南朝宋
作者：鮑照
卷別：卷五十八：琴曲歌辭二
詩文：結佩徒分明，抱梁輒乖互。華落知不終，空愁坐相誤。
---
鮑照·幽蘭，五首之二 (四十七首之八)
詩題：幽蘭，五首之二
篇目：四十七首之八
朝代：南朝宋
作者：鮑照
卷別：卷五十八：琴曲歌辭二
詩文：簾委蘭蕙露，帳含桃李風。攬帶昔何道，坐令芳節終。
---
鮑照·幽蘭，五首之五 (四十七首之十一)
詩題：幽蘭，五首之五
篇目：四十七首之十一
朝代：南朝宋
作者：鮑照
卷別：卷五十八：琴曲歌辭二
詩文：陳國鄭東門，古來共所知。長袖暫徘徊，駟馬停路歧。
---
鮑照·幽蘭，五首之四 (四十七首之十)
詩題：幽蘭，五首之四
篇目：四十七首之十
朝代：南朝宋
作者：鮑照
卷別：卷五十八：琴曲歌辭二
詩文：眇眇蛸掛網，漠漠蠶弄絲。空慚不自信，怯與君盡期【怯與君劃期】。
---
鮑照·惟漢行 (相和曲中，四十六首之三十一)
詩題：惟漢行
篇目：相和曲中，四十六首之三十一
朝代：南朝宋
作者：鮑照
卷別：卷二十七：相和歌辭二
詩文：獨處重冥下，憶昔登高臺。傲岸平生中，不為物所裁。埏門只復閉，白蟻相將來。生時芳蘭體，小蟲今為災。玄鬢無復根，枯髏依青苔。憶昔好飲酒，素盤進青梅。彭、韓及廉、藺，疇昔已成灰。壯士皆死盡，餘人安在哉。
---
鮑照·惟漢行 (相和曲中，四十六首之二十二)
詩題：惟漢行
篇目：相和曲中，四十六首之二十二
朝代：南朝宋
作者：鮑照
卷別：卷二十七：相和歌辭二
詩文：同盡無貴賤，殊願有窮伸。馳波催永夜【漏持催永夜】，零露逼短晨【露宿逼短晨】。結我幽山駕，去此滿堂親。虛容遺劍佩，美貌戢衣巾【實貌戢衣巾】。斗酒安可酌，尺書誰復陳。年代稍推遠，懷抱日幽淪。人生良自劇，天道與何人。齎我長恨意，歸為狐兔塵。
---
鮑照·扶風歌 (歌辭二，四十七首之十六)
詩題：扶風歌
篇目：歌辭二，四十七首之十六
朝代：南朝宋
作者：鮑照
卷別：卷八十四：雜歌謠辭二
詩文：昨辭金華殿，今次雁門縣。寢臥握秦戈，棲息抱越箭。忍悲別親知，行泣隨征傳。寒煙空徘徊，朝日乍舒卷。
---
鮑照·拂舞歌，八首之七：淮南王，二首之一 (雜舞三，二十五首之十三)
詩題：拂舞歌，八首之七：淮南王，二首之一
篇目：雜舞三，二十五首之十三
朝代：南朝宋
作者：鮑照
卷別：卷五十五：舞曲歌辭四
詩文：淮南王，好長生，服食鍊氣讀仙經。琉璃藥椀牙作盤，金鼎玉匕合神丹。合神丹，賜紫房，紫房綵女弄明璫，鸞歌鳳舞斷君腸。朱門九重門九閨【朱城九門門九閨】，願逐明月入君懷。
---
鮑照·拂舞歌，八首之八：淮南王，二首之二 (雜舞三，二十五首之十四)
詩題：拂舞歌，八首之八：淮南王，二首之二
篇目：雜舞三，二十五首之十四
朝代：南朝宋
作者：鮑照
卷別：卷五十五：舞曲歌辭四
詩文：入君懷，結君佩，怨君恨君恃君愛。築城思堅劍思利，同盛同衰莫相棄。
---
鮑照·採桑 (相和曲下，五十三首之二十二)
詩題：採桑
篇目：相和曲下，五十三首之二十二
朝代：南朝宋
作者：鮑照
卷別：卷二十八：相和歌辭三
詩文：季春梅始落，工女事蠶作。採桑淇澳間，還戲上宮閣。早蒲時結陰，晚篁初解籜【晚竹初解籜】。靄靄霧滿閨，融融景盈幕。乳燕逐草蟲，巢蜂拾花藥。是節最喧妍，佳服又新爍。欽嘆對回塗，揚歌弄場藿。抽琴試紆思，薦佩果成託。承君郢中美，服義久心諾。衛風古愉豔，鄭俗舊浮薄。靈願悲渡湘，宓賦笑瀍洛【宓賦笑景洛】。盛明難重來，淵意為誰涸？君其且調弦，桂酒妾行酌。
---
鮑照·採菱歌，七首之一 (江南弄下，五十首之一)
詩題：採菱歌，七首之一
篇目：江南弄下，五十首之一
朝代：南朝宋
作者：鮑照
卷別：卷五十一：清商曲辭八
詩文：騖舲馳桂浦，息棹偃椒潭。簫弄澄湘北【弄弦瀟湘北】，菱歌清漢南【歌菱清漢南】。
---
鮑照·採菱歌，七首之七 (江南弄下，五十首之七)
詩題：採菱歌，七首之七
篇目：江南弄下，五十首之七
朝代：南朝宋
作者：鮑照
卷別：卷五十一：清商曲辭八
詩文：思今懷近憶，望古懷遠識。懷古復懷今，長懷無終極。
---
鮑照·採菱歌，七首之三 (江南弄下，五十首之三)
詩題：採菱歌，七首之三
篇目：江南弄下，五十首之三
朝代：南朝宋
作者：鮑照
卷別：卷五十一：清商曲辭八
詩文：睽闊逢暄新，悽怨值妍華。秋心殊不那【秋心不可蕩】，春思亂如麻。
---
鮑照·採菱歌，七首之二 (江南弄下，五十首之二)
詩題：採菱歌，七首之二
篇目：江南弄下，五十首之二
朝代：南朝宋
作者：鮑照
卷別：卷五十一：清商曲辭八
詩文：弭榜搴蕙荑，停唱納薰若。含傷拾泉花，縈念採雲萼。
---
鮑照·採菱歌，七首之五 (江南弄下，五十首之五)
詩題：採菱歌，七首之五
篇目：江南弄下，五十首之五
朝代：南朝宋
作者：鮑照
卷別：卷五十一：清商曲辭八
詩文：煙噎越嶂深，箭迅楚江急。空抱琴心悲，徒望弦開泣。
---
鮑照·採菱歌，七首之六 (江南弄下，五十首之六)
詩題：採菱歌，七首之六
篇目：江南弄下，五十首之六
朝代：南朝宋
作者：鮑照
卷別：卷五十一：清商曲辭八
詩文：緘嘆凌珠淵，收慨上金堤。春芳行歇落，是人方未齊。
---
鮑照·採菱歌，七首之四 (江南弄下，五十首之四)
詩題：採菱歌，七首之四
篇目：江南弄下，五十首之四
朝代：南朝宋
作者：鮑照
卷別：卷五十一：清商曲辭八
詩文：要豔雙嶼裏，望美兩洲間。裊裊風出浦，沉沉日向山。
---
鮑照·放歌行 (瑟調曲三，四十首之三十九)
詩題：放歌行
篇目：瑟調曲三，四十首之三十九
朝代：南朝宋
作者：鮑照
卷別：卷三十八：相和歌辭十三
詩文：蓼蟲避葵堇，習苦不言非【習苦不言排】。小人自齷齪，安知曠上懷。雞鳴洛城裏，禁門平旦開。冠蓋縱橫至，車騎四方來。素帶曳長飆，華纓結遠埃。日中安能止，鐘鳴猶未歸。夷世不可逢，賢君信愛才。明慮自天斷，不受外嫌猜。一言分珪爵，片善辭草萊。豈伊白璧賜，將起黃金臺。今君有何疾，臨路獨遲回。
---
鮑照·新曲，二首之二 (樂府雜題一，四十三首之三)
詩題：新曲，二首之二
篇目：樂府雜題一，四十三首之三
朝代：南朝宋
作者：鮑照
卷別：卷八十六：雜歌謠辭四
詩文：碧樓含夜月，紫殿爭朝光。綵墀散蘭麝，風起自生芳。
---
鮑照·春日行 (三十三首之十四)
詩題：春日行
篇目：三十三首之十四
朝代：南朝宋
作者：鮑照
卷別：卷六十五：雜曲歌辭五
詩文：獻歲發，吾將行。春山茂，春日明。園中鳥，多嘉聲。梅始發，柳始青。泛舟艫，齊棹驚。奏《採菱》，歌《鹿鳴》。風微起【微波起】，波微生【微風生】。弦亦發，酒亦傾。入蓮池，折桂枝。芳袖動，芬葉披。兩相思，雨不知。
---
鮑照·晉白紵舞歌詩，三首之一 (雜舞三，二十五首之十五)
詩題：晉白紵舞歌詩，三首之一
篇目：雜舞三，二十五首之十五
朝代：南朝宋
作者：鮑照
卷別：卷五十五：舞曲歌辭四
詩題解：《宋書·樂志》曰：「《白紵舞》，按舞辭有巾袍之言，紵本吳地所出，宜是吳舞也。晉俳歌云：『皎皎白緒，節節為雙。』吳音呼緒為紵，疑白緒即白紵也。」《南齊書·樂志》曰：「《白紵歌》，周處《風土記》云：『吳黃龍中童謠云：行白者君，追汝句驪馬。後孫權征公孫淵，浮海乘舶，舶白也。今歌和聲猶云行白紵焉。』」《樂府解題》曰：「古詞盛稱舞者之美，宜及芳時為樂，其譽白紵曰：『質如輕雲色如銀，製以為袍餘作巾。袍以光軀巾拂塵。』」《唐書·樂志》曰：「梁武帝令沈約改其辭為《四時白紵歌》。今中原有《白紵曲》，辭旨與此全殊。」
詩文：輕軀徐起何洋洋，高舉兩手白鵠翔。宛若龍轉乍低昂，凝停善睞客儀光。如推若引留且行，隨世而變誠無方。舞以盡神安可忘，晉世方昌樂未央。質如輕雲色如銀，愛之遺誰贈佳人。制以為袍餘作巾，袍以光驅巾拂塵。麗服在御會嘉賓，醪醴盈樽美且淳。清歌徐舞降祇神，四座歡樂胡可陳。
---
鮑照·晉白紵舞歌詩，三首之三 (雜舞三，二十五首之十七)
詩題：晉白紵舞歌詩，三首之三
篇目：雜舞三，二十五首之十七
朝代：南朝宋
作者：鮑照
卷別：卷五十五：舞曲歌辭四
詩題解：《宋書·樂志》曰：「《白紵舞》，按舞辭有巾袍之言，紵本吳地所出，宜是吳舞也。晉俳歌云：『皎皎白緒，節節為雙。』吳音呼緒為紵，疑白緒即白紵也。」《南齊書·樂志》曰：「《白紵歌》，周處《風土記》云：『吳黃龍中童謠云：行白者君，追汝句驪馬。後孫權征公孫淵，浮海乘舶，舶白也。今歌和聲猶云行白紵焉。』」《樂府解題》曰：「古詞盛稱舞者之美，宜及芳時為樂，其譽白紵曰：『質如輕雲色如銀，製以為袍餘作巾。袍以光軀巾拂塵。』」《唐書·樂志》曰：「梁武帝令沈約改其辭為《四時白紵歌》。今中原有《白紵曲》，辭旨與此全殊。」
詩文：陽春白日風花香，趨步明玉舞瑤璫。聲發金石媚笙簧，羅袿徐轉紅袖揚。清歌流響繞鳳梁，如矜若思凝且翔。轉盻遺精豔輝光，將流將引雙雁行。歡來何晚意何長，明君御世永歌昌。
---
鮑照·晉白紵舞歌詩，三首之二 (雜舞三，二十五首之十六)
詩題：晉白紵舞歌詩，三首之二
篇目：雜舞三，二十五首之十六
朝代：南朝宋
作者：鮑照
卷別：卷五十五：舞曲歌辭四
詩題解：《宋書·樂志》曰：「《白紵舞》，按舞辭有巾袍之言，紵本吳地所出，宜是吳舞也。晉俳歌云：『皎皎白緒，節節為雙。』吳音呼緒為紵，疑白緒即白紵也。」《南齊書·樂志》曰：「《白紵歌》，周處《風土記》云：『吳黃龍中童謠云：行白者君，追汝句驪馬。後孫權征公孫淵，浮海乘舶，舶白也。今歌和聲猶云行白紵焉。』」《樂府解題》曰：「古詞盛稱舞者之美，宜及芳時為樂，其譽白紵曰：『質如輕雲色如銀，製以為袍餘作巾。袍以光軀巾拂塵。』」《唐書·樂志》曰：「梁武帝令沈約改其辭為《四時白紵歌》。今中原有《白紵曲》，辭旨與此全殊。」
詩文：雙袂齊舉鸞風翔，羅裾飄颻昭儀光。趨步生姿進流芳，鳴弦清歌及三陽。人生世間如電過，樂時每少苦日多。幸及良辰耀春華，齊倡獻舞趙女歌。羲和馳景逝不停，春露未晞嚴霜零。百草凋索花落英，蟋蟀吟牖寒蟬鳴。百年之命忽若傾，早知迅速秉燭行。東造扶桑遊紫庭，西至崑崙戲曾城。
---
鮑照·東武吟行 (楚調曲上，三十六首之二十二)
詩題：東武吟行
篇目：楚調曲上，三十六首之二十二
朝代：南朝宋
作者：鮑照
卷別：卷四十一：相和歌辭十六
詩題解：《古今樂錄》曰：「王僧虔《技錄》有《東武吟行》，今不歌。」《樂府解題》曰：「鮑照云『主人且勿喧』，沈約云『天德深且曠』，傷時移事異，榮華徂謝也。」左思《齊都賦》注云：「《東武》《泰山》，皆齊之土風，弦歌謳吟之曲名也。」《通典》曰：「漢有東武郡，今高密、諸城縣是也。」
詩文：主人且勿諠，賤子歌一言。僕本寒鄉士，出身蒙漢恩。始隨張校尉【始逢張校尉】，召募到河源。後逐李輕車，追虜出塞垣。密途亙萬里，寧歲猶七奔。肌力盡鞍甲，心思歷涼溫。將軍既下世，部曲亦罕存。時事一朝異，弧績誰復論。少壯辭家去，窮老還入門。腰鎌刈葵霍，倚杖牧雞豚。昔如韝上鷹，今似檻中猿。徒結千載恨，空負百年怨。棄席思君幄，疲馬戀君軒。願垂晉主惠，不愧田子魂。
---
鮑照·東門行 (瑟調曲二，三十六首之二十七)
詩題：東門行
篇目：瑟調曲二，三十六首之二十七
朝代：南朝宋
作者：鮑照
卷別：卷三十七：相和歌辭十二
詩文：傷禽惡弦驚，倦客惡離聲。離聲斷客情，賓御皆涕零。涕零心斷絕，將去復還訣。一息不相知，何況異鄉別。遙遙征駕遠，杳杳白日晚【杳杳落日晚】。居人掩閨臥，行子夜中飯。野風吹草木，行子心腸斷。食梅常苦酸，衣葛常苦寒。絲竹徒滿座，憂人不解顏。長歌欲自慰，彌起長恨端。
---
鮑照·梅花落 (漢橫吹曲四，五十三首之一)
詩題：梅花落
篇目：漢橫吹曲四，五十三首之一
朝代：南朝宋
作者：鮑照
卷別：卷二十四：橫吹曲辭四
詩題解：《梅花落》，本笛中曲也。按唐大角曲亦有《大單于》《小單于》《大梅花》《小梅花》等曲，今其聲猶有存者。
詩文：中庭雜樹多，偏為梅咨嗟。問君何獨然，念其霜中能作花，露中能作實。搖蕩春風媚春日，念爾零落逐風飆，徒有霜華無霜質。
---
鮑照·櫂歌行 (瑟調曲五，四十四首之二十六)
詩題：櫂歌行
篇目：瑟調曲五，四十四首之二十六
朝代：南朝宋
作者：鮑照
卷別：卷四十：相和歌辭十五
詩題解：《古今樂錄》曰：「王僧虔《技錄》云：《櫂歌行》歌明帝『王者布大化』一篇，或云左延年作，今不歌。梁簡文帝在東宮更製歌，少異此也。」《樂府解題》曰：「晉樂，奏魏明帝辭云『王者布大化』，備言平吳之勳。若晉陸機『遲遲春欲暮』，梁簡文帝『妾住在湘川』，但言乘舟鼓櫂而已。」
詩文：羈客離嬰時，飄颻無定所。昔秋寓江介，茲春客河滸【今春客河滸】。往戢于役身，願令懷永楚。泠泠儵疏潭，邕邕雁循渚。飂戾長風振，遙曳高忛舉【飄遙高忛舉】。驚波無留連，舟人不躊佇。
---
鮑照·煌煌京洛行 (瑟調曲四，三十九首之三十六)
詩題：煌煌京洛行
篇目：瑟調曲四，三十九首之三十六
朝代：南朝宋
作者：鮑照
卷別：卷三十九：相和歌辭十四
詩題解：《古今樂錄》曰：「王僧虔《技錄》云：『《煌煌京洛行》，歌文帝園桃一篇。』」《樂府解題》曰：「晉樂奏文帝『夭夭園桃，無子空長』，言虛美者多敗。又有韓信高鳥盡，良弓藏，子房保身全名，蘇秦傾側賣主，陳軫忠而有謀，楚懷不納，郭生古之雅人，燕昭臣之，吳起知小謀大，及魯仲連高士，不受千金等語。若宋鮑照『鳳樓十二重』，梁戴暠『欲知佳麗地』，始則盛稱京洛之美，終言君恩歇薄，有怨曠沉淪之嘆。」
詩文：鳳樓十二重，四戶八綺窗。繡桷金蓮花，桂柱玉盤龍。珠簾無隔路，羅幌不勝風。寶帳三千所，為爾一朝容。揚芬紫煙上，垂彩綠雲中。春吹回白日，霜歌落塞鴻。但懼秋塵起，盛愛逐衰蓬。坐視青苔滿，臥對錦筵空。琴瑟縱橫散，舞衣不復縫。古來兵歇薄，君意豈獨濃。唯見雙黃鵠，千里一相從。
---
鮑照·王昭君 (吟嘆曲，五十九首之三)
詩題：王昭君
篇目：吟嘆曲，五十九首之三
朝代：南朝宋
作者：鮑照
卷別：卷二十九：相和歌辭四
詩文：既事轉蓬遠，心隨雁路絕。霜鞞旦夕驚，邊笳中夜咽。
---
鮑照·白紵歌，六首之一 (白紵舞辭，二十九首之二)
詩題：白紵歌，六首之一
篇目：白紵舞辭，二十九首之二
朝代：南朝宋
作者：鮑照
卷別：卷五十五：舞曲歌辭四
詩文：吳刀楚製為佩禕，纖羅霧縠垂羽衣。含商咀徵歌露晞，珠屣颯沓紈袖飛【珠履颯沓紈袖飛】。淒風夏起素雲迴，車怠馬煩客忘歸，蘭膏明燭承夜暉。
---
鮑照·白紵歌，六首之三 (白紵舞辭，二十九首之四)
詩題：白紵歌，六首之三
篇目：白紵舞辭，二十九首之四
朝代：南朝宋
作者：鮑照
卷別：卷五十五：舞曲歌辭四
詩文：三星參差露沾濕，弦悲管清月將入。寒光簫條候蟲急，荊王流嘆楚妃泣。紅顏難長時易戢，凝華結藻久延立【凝華結彩久延立】，非君之故豈安集。
---
鮑照·白紵歌，六首之二 (白紵舞辭，二十九首之三)
詩題：白紵歌，六首之二
篇目：白紵舞辭，二十九首之三
朝代：南朝宋
作者：鮑照
卷別：卷五十五：舞曲歌辭四
詩文：桂宮柏寢擬天居【桂宮柏梁擬天居】，朱爵文窗韜綺疏。象牀瑤席鎮犀渠，雕屏鉿匝組帷舒【雕屏匼匝組帷舒】。秦箏趙瑟挾笙竽，垂璫散珮盈玉除【垂璫散綬盈玉除】，停觴不語欲誰須。
---
鮑照·白紵歌，六首之五 (白紵舞辭，二十九首之六)
詩題：白紵歌，六首之五
篇目：白紵舞辭，二十九首之六
朝代：南朝宋
作者：鮑照
卷別：卷五十五：舞曲歌辭四
詩文：朱唇動，素腕舉【素袖舉】，洛陽少童邯鄲女。古稱《淥水》今《白紵》，催弦急管為君舞。窮秋九月荷葉黃，北風驅雁天雨霜，夜長酒多樂未央。
---
鮑照·白紵歌，六首之六 (白紵舞辭，二十九首之七)
詩題：白紵歌，六首之六
篇目：白紵舞辭，二十九首之七
朝代：南朝宋
作者：鮑照
卷別：卷五十五：舞曲歌辭四
詩文：春風澹蕩俠思多，天色淨綠氣妍和。桃含紅萼蘭紫牙【桃含紅萼蓮紫牙】，朝日灼爍發園花。卷幌結帷羅玉筵，齊謳秦吹盧女弦，千金顧笑買芳年。
---
鮑照·白紵歌，六首之四 (白紵舞辭，二十九首之五)
詩題：白紵歌，六首之四
篇目：白紵舞辭，二十九首之五
朝代：南朝宋
作者：鮑照
卷別：卷五十五：舞曲歌辭四
詩文：池中赤鯉庖所捐，琴高乘雲騰上天【琴高乘雲飛上天】。命逢福世丁溢恩【徼命逢福丁溢恩】，簪金藉綺升曲筵。思君厚德委如山，潔誠洗志期暮年，烏白馬角寧足言。
---
鮑照·白頭吟 (楚調曲上，三十六首之三)
詩題：白頭吟
篇目：楚調曲上，三十六首之三
朝代：南朝宋
作者：鮑照
卷別：卷四十一：相和歌辭十六
詩題解：《古今樂錄》曰：「王僧虔《技錄》曰：《白頭吟行》歌古『皚如山上雪』篇。」《西京雜記》曰：「司馬相如將聘茂陵人女為妾，卓文君作《白頭吟》以自絕，相如乃止。」《樂府解題》曰：「古辭云『皚如山上雪，皎若雲間月。』又云：『願得一心人，白頭不相離。』始言良人有兩意，故來與之相決絕。次言別於溝水之上，敘其本情。終言男兒重意氣，何用於錢刀。若宋鮑照『直如朱絲繩』，陳張正見『平生懷直道』，唐虞世南『氣如幽徑蘭』，皆自傷清直芬馥，而遭鑠金玷玉之謗，君恩以薄，與古文近焉。」一說云：《白頭吟》疾人相知，以新間舊，不能至於白首，故以為名。唐元稹又有《決絕詞》，亦出於此。
詩文：直如朱絲繩，清如玉壺冰。何慚宿昔意，猜恨坐相仍。人情賤恩舊，世路逐衰興。毫髮一為瑕，丘山不可勝。食苗實碩鼠，點白信蒼蠅。鳧鵠遠成美，薪芻前見凌。申黜褒女進，班去趙姬升。周王日淪惑，漢帝益嗟稱。心賞固難恃，貌恭豈易憑。古來共如此，非君獨撫膺。
---
鮑照·白馬篇 (齊瑟行，十九首之十一)
詩題：白馬篇
篇目：齊瑟行，十九首之十一
朝代：南朝宋
作者：鮑照
卷別：卷六十三：雜曲歌辭三
詩題解：白馬者，見乘白馬而為此曲。言人當立功立事，盡力為國，不可念私也。《樂府解題》曰：「鮑照云：『白馬騂角弓。』沈約云：『白馬紫金鞍。』皆言邊塞征戰之事。」
詩文：白馬騂角弓，鳴鞭乘北風。要途問邊急，雜虜入雲中。閉壁自往夏，清野逐還冬。僑裝多闕絕，旅服少裁縫。埋身守漢境【埋身守漢節】，沉命對胡封。薄暮塞雲起【薄暮雪雲起】，飛沙被遠松。含悲望兩都，楚歌登四墉。丈夫設計誤，懷恨逐邊戎。棄別中國愛【罷別中國愛】，要冀胡馬功。去來今何道，單賤生所鍾。但令塞上兒，知我獨為雄。
---
鮑照·秋蘭篇 (三十三首之二十一)
詩題：秋蘭篇
篇目：三十三首之二十一
朝代：南朝宋
作者：鮑照
卷別：卷六十四：雜曲歌辭四
詩題解：《松柏篇》，鮑照擬傅玄樂府《龜鶴篇》而作也。
詩文：松柏受命獨，歷代長不衰。人生浮且脆，鴥若晨風悲。東海迸逝川，西山道落暉。南郭悅籍短，蒿里收永歸。諒無疇昔時，百病起盡期。志士惜牛刀，忍勉自療治。傾家行藥事，顛沛去迎醫。徒備火石苦，奄至不得辭。龜齡安可獲，岱宗限已迫。睿聖不得留，為善何所益。捨此赤縣居，就彼黃壚宅。永離九原親，長與三辰隔。屬纊生望盡，闔棺世業埋。事痛存人心，恨結亡者懷。祖葬既云及，壙隧亦已開。室族內外哭，親疏同共哀。外姻遠近至，名列通夜臺。扶輿出殯宮，低迴戀庭室。天地有盡期，我去無還日。居者今已盡，人事從此畢。火歇煙既沒，形銷聲亦滅。鬼神來依我，生人永辭訣。大暮杳悠悠，長夜無時節。鬱湮重冥下，煩冤難具說。安寢委沉寞，戀戀念平生。事業有餘結，刊述未及成。資儲無擔石，兒女皆孩嬰。一朝放捨去，萬恨纏我情。追憶世上事，束教以自拘。明發靡怡愉，夕歸多憂虞。轍閒晨逕荒，輟宴式酒儒。知今瞑目苦，恨失爾時娛。遙遙遠民居，獨埋深壤中。墓前人跡滅，冢上草日豐。空林響鳴蜩，高松結悲風。長寐無覺期，誰知逝者窮。生存處交廣，連榻舒華裀。已沒一何苦，梏哉不容身。昔日平居時，晨夕對六親。今日掩奈何，一見無諧因。禮席有降殺，三齡速過隙。几筵就收撤，室宇改疇昔。行女遊歸途，仕子復王役。家世本平常，獨有亡者劇。時祀望歸來，四節靜塋丘。孝子撫墳號，父兮知來不。欲還心依戀，欲見絕無由。煩冤荒隴側，肝心盡崩抽。
---
鮑照·空城雀 (三十三首之二十六)
詩題：空城雀
篇目：三十三首之二十六
朝代：南朝宋
作者：鮑照
卷別：卷六十八：雜曲歌辭八
詩題解：《樂府解題》曰：「鮑照《空城雀》云：『雀乳四鷇，空城之阿。』言輕飛近集，茹腹辛傷，免網羅而已。」
詩文：雀乳四鷇，空城之阿。朝拾野粟，夕飲冰阿。高飛畏鴟鳶，下飛畏網羅。辛傷伊何言，怵迫良已多。誠不及青鳥，遠食玉山禾。猶勝吳宮燕，無罪得焚窠。賦命有厚薄，長嘆欲如何。
---
鮑照·簫史曲 (江南弄下，五十首之四十一)
詩題：簫史曲
篇目：江南弄下，五十首之四十一
朝代：南朝宋
作者：鮑照
卷別：卷五十一：清商曲辭八
詩文：簫史愛少年，嬴女𠫤童顏。火粒願排棄，霞好忽登攀。龍飛逸天路，鳳起出秦關。身去長不返，簫聲時往還。
---
鮑照·苦熱行 (三十三首之三)
詩題：苦熱行
篇目：三十三首之三
朝代：南朝宋
作者：鮑照
卷別：卷六十五：雜曲歌辭五
詩題解：魏曹植《苦熱行》曰：「行遊到日南，經歷交阯鄉。苦熱但曝露，越夷水中藏。」《樂府解題》曰：「《苦熱行》備言流金爍石、火山炎海之艱難也。若鮑照云：『赤阪橫西阻，火山赫南威。』言南方瘴癘之地，盡節征伐，而賞之太薄也。」
詩文：赤阪橫西阻，火山赫南威。身熱頭且痛，鳥墮魂未歸。湯泉發雲潭，焦煙起石磯。日月有恆昏，雨露未嘗晞。丹蛇踰百尺，玄蜂盈十圍。含沙射流影，吹蠱病行暉。瘴氣晝熏體，菵露夜霑衣。饑猨莫下食，晨禽不敢飛。毒涇尚多死，渡瀘寧具腓。生軀蹈死地，昌志登禍機【昌志高禍機】。戈船榮既薄，伏波賞亦微。爵輕君尚惜，士重安可希。
---
鮑照·行路難，十八首之七 (三十四首之七)
詩題：行路難，十八首之七
篇目：三十四首之七
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：愁思忽而至，跨馬出北門。舉頭四顧望，但見松柏園，荊棘鬱蹲蹲。中有一鳥名杜鵑，言是古時蜀帝魂。聲音哀苦鳴不息，羽毛憔悴似人髡。飛走樹間啄蟲蟻，豈憶往日天子尊。念此死生變化非常理，中心惻愴不能言。
---
鮑照·行路難，十八首之三 (三十四首之三)
詩題：行路難，十八首之三
篇目：三十四首之三
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：璇閨玉墀上椒閣，文窗繡戶垂綺幕。中有一人字金蘭，被服纖羅蘊芳藿【被服纖羅采芳藿】。春燕差池風散梅，開幃對景弄禽爵【開幃對景弄春爵】。含歌攬涕恆抱愁，人生幾時得為樂。寧作野中之雙鳧，不願雲間之別鶴【不願雲間之別鵠】。
---
鮑照·行路難，十八首之九 (三十四首之九)
詩題：行路難，十八首之九
篇目：三十四首之九
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：剉蘗染黃絲，黃絲歷亂不可治。我昔與君始相值，爾時自謂可君意。結帶與我言【結帶與君同生死】，死生好惡不相置【好惡不擬相棄置】。今日見我顏色衰，意中索寞與先異【意中錯漠與先異】。還君金釵玳瑁簪，不忍見之益愁思。
---
鮑照·行路難，十八首之二 (三十四首之二)
詩題：行路難，十八首之二
篇目：三十四首之二
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：洛陽名工鑄為金博山，千斵復萬鏤，上刻秦女攜手仙。承君清夜之歡娛【承君清夜之娛樂】，列置幃裏明燭前。外發龍鱗之丹綵，內含蘭芬之紫煙。如今君心一朝異，對此長嘆終百年。
---
鮑照·行路難，十八首之五 (三十四首之五)
詩題：行路難，十八首之五
篇目：三十四首之五
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見河邊草，冬時枯死春滿道。君不見城上日，今暝沒山去，明朝復更出。今我何時當得然，一去永滅入黃泉。人生苦多歡樂少，意氣敷腴在盛年。且願得志數相就，床頭恆有酤酒錢。功名竹帛非我事，存亡貴賤委皇天。
---
鮑照·行路難，十八首之八 (三十四首之八)
詩題：行路難，十八首之八
篇目：三十四首之八
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：中庭五株桃，一株先作花。陽春沃若二三月【陽春妖冶二月中】，從風簸蕩落西家。西家思婦見悲惋【西家思婦見之惋】，零淚沾衣撫心嘆，初我送君出戶時，何言淹留節迴換。床席生塵明鏡垢，纖腰瘦削髮蓬亂。人生不得恆稱意，惆悵徙倚至夜半。
---
鮑照·行路難，十八首之六 (三十四首之六)
詩題：行路難，十八首之六
篇目：三十四首之六
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：對案不能食，拔劍擊柱長嘆息。丈夫生世能幾時【丈夫生世會幾時】，安能疊燮垂羽翼。棄檄罷官去，還家自休息。朝出與親辭，暮還在親側。弄兒床前戲，看婦機中織。自古聖賢盡貧賤，何況我輩孤且直。
---
鮑照·行路難，十八首之十 (三十四首之十)
詩題：行路難，十八首之十
篇目：三十四首之十
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見蕣華不終朝，須臾淹冉零落銷。盛年妖豔浮華輩，不久亦當詣冢頭。一去無還期，千秋萬歲無音詞。孤魂煢煢空隴間，獨魄徘徊遶墳基。但聞風聲野鳥吟，豈憶平生盛年時。為此今人多悲悒，君當縱意自熙怡。
---
鮑照·行路難，十八首之十一 (三十四首之十一)
詩題：行路難，十八首之十一
篇目：三十四首之十一
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見枯籜走階庭，何時復青著故莖。君不見亡靈蒙享祀，何時傾杯竭壺罌。君當見此起憂思，寧及得與時人爭。生人倏忽如絕電，華年盛德幾時見，但今縱意存高尚，旨酒佳餚相胥讌。持此從朝竟夕暮，差得亡憂消愁怖。胡為惆悵不能已，難盡此曲令君忤。
---
鮑照·行路難，十八首之十七 (三十四首之十七)
詩題：行路難，十八首之十七
篇目：三十四首之十七
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見春鳥初至時，百草含青俱作花。寒風簫索一旦至，竟得幾時保光華。日月流邁不相饒，令我愁思怨恨多。
---
鮑照·行路難，十八首之十三 (三十四首之十三)
詩題：行路難，十八首之十三
篇目：三十四首之十三
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：春禽喈喈旦暮鳴，最傷君子憂思情。我初辭家從軍僑，榮志溢氣干雲霄。流浪漸冉經三齡，忽有白髮素髭生。今暮臨水拔已盡，明日對鏡復已盈。但恐羈死為鬼客，客思寄滅生空精。每懷舊鄉野，念我舊人多悲聲。忽見過客問何我，寧知我家在南城。答云我曾居君鄉，知君遊宦在此城。我行離邑已萬里，今方羈役去遠征。來時聞君婦，閨中孀居獨宿有貞名。亦云朝悲泣閒房，又聞暮思淚沾裳。形容憔悴非昔悅，蓬鬢衰顏不復妝。見此令人有餘悲，當願君懷不暫忘。
---
鮑照·行路難，十八首之十二 (三十四首之十二)
詩題：行路難，十八首之十二
篇目：三十四首之十二
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：今年陽初花滿林，明年冬末雪盈岑。推移代謝紛交轉，我君邊戍獨稽沉。執袂分別已三載，邇來淹寂無分音。朝悲慘慘遂成滴，暮思遶遶最傷心。膏沐芳餘久不御，蓬首亂鬢不設簪。徒飛輕埃舞空帷，粉筐黛器靡復遺。自生留世苦不幸，心中惕惕恆懷悲。
---
鮑照·行路難，十八首之十五 (三十四首之十五)
詩題：行路難，十八首之十五
篇目：三十四首之十五
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見柏梁臺，今日丘墟生草萊。君不見阿房宮，寒雲澤雉棲其中。歌妓舞女今誰在，高墳壘壘滿山隅。長袖紛紛徒競世，非我昔時千金軀。隨酒逐樂任意去，莫令含嘆下黃壚。
---
鮑照·行路難，十八首之十八 (三十四首之十八)
詩題：行路難，十八首之十八
篇目：三十四首之十八
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：諸君莫嘆貧，富貴不由人。丈夫四十強而仕，余當二十弱冠辰。莫言草木委大雪，會應蘇息遇陽春。對酒敘長篇，窮途運命委皇天。但願樽中九醖滿，莫惜床頭百個錢。直須優游卒一歲，何帶辛苦事百年。
---
鮑照·行路難，十八首之十六 (三十四首之十六)
詩題：行路難，十八首之十六
篇目：三十四首之十六
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見冰上霜，表裏陰且寒。雖蒙朝日照，信得幾時安。民生故如此，誰令摧折強相看。年去年來自如削，白髮零落不勝冠。
---
鮑照·行路難，十八首之十四 (三十四首之十四)
詩題：行路難，十八首之十四
篇目：三十四首之十四
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：君不見少壯從軍去，白首流離不得還。故鄉窅窅日夜隔，音塵斷絕阻河關。朔風蕭條白雲飛，胡笳哀急邊氣寒。聽此愁人兮奈何，登山遠望得留顏。將死胡馬跡，寧見妻子難。男兒生世轗軻欲何道，綿憂摧抑起長嘆。
---
鮑照·行路難，十八首之四 (三十四首之四)
詩題：行路難，十八首之四
篇目：三十四首之四
朝代：南朝宋
作者：鮑照
卷別：卷七十：雜曲歌辭十
詩題解：《樂府解題》曰：「《行路難》，備言世路艱難及離別悲傷之意，多以君不見為首。」按《陳武別傳》曰：「武常牧羊，諸家牧豎有知歌謠者，武遂學《行路難》。」則所起亦遠矣。唐王昌齡又有《變行路難》。
詩文：瀉水置平地，各自東西南北流。人生亦有命，安能行嘆復坐愁。酌酒以自寬，舉杯斷絕歌路難。心非木石豈無感，吞聲躑躅不敢言。
---
鮑照·門有車馬客行 (瑟調曲五，四十四首之二)
詩題：門有車馬客行
篇目：瑟調曲五，四十四首之二
朝代：南朝宋
作者：鮑照
卷別：卷四十：相和歌辭十五
詩題解：《古今樂錄》曰：「王僧虔《技錄》云：『《門有車馬客行》歌東阿王置酒一篇。』」《樂府解題》曰：「曹植等《門有車馬客行》皆言問訊其客，或得故舊鄉里，或駕自京師，備敘市朝遷謝，親友凋喪之意也。」按曹植又有《門有萬里客》，亦與此同。
詩文：門有車馬客，問君何鄉士。捷步往相訊，果得舊鄰里【果遇舊鄰里】。悽悽聲中情，慊慊增下俚。語昔有故悲，論今無新喜。清晨相訪慰，日暮不能已。歡戚競尋諸【歡戚競尋敘】，談調何終止。辭端竟未究，忽唱分塗始。前悲尚未弭，後戚方復起。嘶聲盈我口，談言在我耳。手跡可傳心，願爾篤行李。
---
鮑照·雉朝飛操 (四十五首之四十)
詩題：雉朝飛操
篇目：四十五首之四十
朝代：南朝宋
作者：鮑照
卷別：卷五十七：琴曲歌辭一
詩題解：一曰《雉朝雊操》。揚雄《琴清英》曰：「《雉朝飛操》，衛女傅母之所作也。衛侯女嫁於齊太子，中道聞太子死，問傅母曰：『何如？』傅母曰：『且往當喪。』喪畢不肯歸，終之以死。傅母悔之，取女所自操琴，於冢上鼓之。忽二雉俱出墓中，傅母撫雉曰：『女果為雉耶？』言未畢，俱飛而起，忽然不見。傅母悲痛，援琴作操，故曰《雉朝飛》。」崔豹《古今注》曰：「《雉朝飛》者，犢沐子所作也。齊宣王時，處士泯宣，年五十無妻。出薪於野，見雉雄雌相隨而飛，意動心悲，乃仰天嘆大聖在上，恩及草木鳥獸，而我獨不獲。因援琴而歌，以明自傷。其聲中絕。魏武帝時，宮人有盧女者，七歲入漢宮，學鼓琴，特異於餘妓，善為新聲，能傳此曲。」伯牙《琴歌》曰：「麥秀蔪兮雉朝飛，向虛壑兮背喬槐，依絕區兮臨回池。」《樂府解題》曰：「若梁簡文帝『晨光照麥畿』，但詠雉而已。」
詩文：雉朝飛，振羽翼，專場挾雌恃強力。媒已驚，翳又逼，篙間潛彀盧矢直。刎繡頸，碎錦臆，絕命君前無怨色。握君手，執杯酒，意氣相傾死何有。
---
鮑照·鳴雁行 (三十三首之十八)
詩題：鳴雁行
篇目：三十三首之十八
朝代：南朝宋
作者：鮑照
卷別：卷六十八：雜曲歌辭八
詩題解：衛《匏有苦葉》詩曰：「雝雝鳴雁，旭日始旦。」鄭康成云：「雁者隨陽而處，似婦人從夫，故昏禮用焉。雝雝，聲和也。」《鳴雁行》蓋出於此。
詩文：雝雝鳴雁鳴正旦，齊行命侶入雲漢。中夜相失群離亂，留連徘徊不忍散。憔悴容儀君不知，辛苦霜雪亦何為【辛苦風霜亦何為】。
---
齊澣·長門怨 (楚調曲中，五十五首之四十二)
詩題：長門怨
篇目：楚調曲中，五十五首之四十二
朝代：唐
作者：齊澣
卷別：卷四十二：相和歌辭十七
詩題解：《漢武帝故事》曰：「武帝為膠東王時，長公主嫖有女，欲與王婚，景帝未許。後長主還宮，膠東王數歲，長主抱置膝上，問曰：『兒欲得婦否？』長主指左右長御百餘人，皆云『不用』。指其女問曰：『阿嬌好否？』笑對曰：『好，若得阿嬌作婦，當作金屋貯之。』長主乃苦要帝，遂成婚焉。」《漢書》曰：「孝武陳皇后，長公主嫖女也。擅寵驕貴，十餘年而無子，聞衛子夫得幸，幾死者數焉，元光五年廢居長門宮。」《樂府解題》曰：「長門怨者，為陳皇后作也。后退居長門宮，愁悶悲思，聞司馬相如工文章，奉黃金百斤，令為解愁之辭。相如為作《長門賦》，帝見而傷之，復得親幸。後人因其賦而為《長門怨》也。」
詩文：煢煢孤思逼，寂寂長門夕。妾妒亦非深，君恩那不惜。攜琴就玉階，調悲聲未諧。將心託明月，流影入君懷。
---
齊辭·齊前後舞歌，四首之一：前舞階步歌 (雅舞，二十五首之十)
詩題：齊前後舞歌，四首之一：前舞階步歌
篇目：雅舞，二十五首之十
朝代：
作者：齊辭
卷別：卷五十二：舞曲歌辭一
詩序：《隋書·樂志》曰：「近代舞出入皆作樂，謂之階步，咸用《肆夏》，至梁去之，隋復用焉。即周官所謂樂出入奏鐘鼓也。」《古今樂錄》曰：「何承天云：今舞出樂謂之階步，蕤賓廂作。尋《儀禮》燕、飲、射三樂，皆云席工於西階上，大師升自西階北面東上，相者坐受瑟，乃降笙入，立于縣中北面，仍合樂工，歌《鹿鳴》《四牡》《周南》。今直謂之階步，而承天又以為出樂，俱失之矣。」
詩文：天挺聖哲，三方維綱。川嶽伊寧，七耀重光。茂育萬物，眾庶咸康。道用潛通，仁施遐揚。德厚坤極，功高昊蒼，舞象盛容，德以歌章。八音既節，龍躍鳳翔。皇基永樹，二儀等長。
---
齊辭·齊前後舞歌，四首之三：後舞階步歌 (雅舞，二十五首之十二)
詩題：齊前後舞歌，四首之三：後舞階步歌
篇目：雅舞，二十五首之十二
朝代：
作者：齊辭
卷別：卷五十二：舞曲歌辭一
詩序：《隋書·樂志》曰：「近代舞出入皆作樂，謂之階步，咸用《肆夏》，至梁去之，隋復用焉。即周官所謂樂出入奏鐘鼓也。」《古今樂錄》曰：「何承天云：今舞出樂謂之階步，蕤賓廂作。尋《儀禮》燕、飲、射三樂，皆云席工於西階上，大師升自西階北面東上，相者坐受瑟，乃降笙入，立於縣中北面，仍合樂工，歌《鹿鳴》《四牡》《周南》。今直謂之階步，而承天又以為出樂，俱失之矣。」
詩文：皇皇我后，紹業盛明。滌拂除穢，宇宙載清。允執中和，以莅蒼生。玄化遠被，兆世軌形。何以崇德，乃作九成。妍步恂恂，雅曲芬馨。八風清鼓，應以祥禎。澤浩天下，功齊百靈。
---